[
  {
    "id": 1,
    "title": "અધ્યાય ૧",
    "name": "अर्जुनविषादयोग",
    "url": "https://i.pinimg.com/564x/58/35/3c/58353c14a1ed394877a4be6e450b910b.jpg",
    "shloka": "धर्मक्षेत्रे कुरुक्षेत्रे समवेता युयुत्सवः ।\nमामकाः पाण्डवाश्चैव किमकुर्वत सञ्जय ॥ 1 ॥\n\nसञ्जय उवाच दृष्ट्वा तु पाण्डवानीकं व्यूढं दुर्योधनस्तदा ।\nआचार्यमुपसङ्गम्य राजा वचनमब्रवीत् ॥ 2 ॥\n\nपश्यैतां पाण्डुपुत्राणामाचार्य महतीं चमूम् ।\nव्यूढां द्रुपदपुत्रेण तव शिष्येण धीमता ॥ 3 ॥\n\nअत्र शूरा महेष्वासा भीमार्जुनसमा युधि ।\nयुयुधानो विराटश्च द्रुपदश्च महारथः ॥ 4 ॥\n\nधृष्टकेतुश्चेकितानः काशिराजश्च वीर्यवान् ।\nपुरुजित्कुन्तिभोजश्च शैब्यश्च नरपुङ्गवः ॥ 5 ॥\n\nयुधामन्युश्च विक्रान्त उत्तमौजाश्च वीर्यवान् ।\nसौभद्रो द्रौपदेयाश्च सर्व एव महारथाः ॥ 6 ॥\n\nअस्माकं तु विशिष्टा ये तान्निबोध द्विजोत्तम ।\nनायका मम सैन्यस्य सञ्ज्ञार्थं तान्ब्रवीमि ते ॥ 7 ॥\n\nभवान्भीष्मश्च कर्णश्च कृपश्च समितिञ्जयः ।\nअश्वत्थामा विकर्णश्च सौमदत्तिस्तथैव च ॥ 8 ॥\n\nअन्ये च बहवः शूरा मदर्थे त्यक्तजीविताः ।\nनानाशस्त्रप्रहरणाः सर्वे युद्धविशारदाः ॥ 9 ॥\n\nअपर्याप्तं तदस्माकं बलं भीष्माभिरक्षितम् ।\nपर्याप्तं त्विदमेतेषां बलं भीमाभिरक्षितम् ॥ 10 ॥\n\nअयनेषु च सर्वेषु यथाभागमवस्थिताः ।\nभीष्ममेवाभिरक्षन्तु भवन्तः सर्व एव हि ॥ 11 ॥\n\nतस्य सञ्जनयन्हर्षं कुरुवृद्धः पितामहः ।\nसिंहनादं विनद्योच्चैः शङ्खं दध्मौ प्रतापवान् ॥ 12 ॥\n\nततः शङ्खाश्च भेर्यश्च पणवानकगोमुखाः ।\nसहसैवाभ्यहन्यन्त स शब्दस्तुमुलोभवत् ॥ 13 ॥\n\nततः श्वेतैर्हयैर्युक्ते महति स्यन्दने स्थितौ ।\nमाधवः पाण्डवश्चैव दिव्यौ शङ्खौ प्रदघ्मतुः ॥ 14 ॥\n\nपाञ्चजन्यं हृषीकेशो देवदत्तं धनञ्जयः ।\nपौण्ड्रं दध्मौ महाशङ्खं भीमकर्मा वृकोदरः ॥ 15 ॥\n\nअनन्तविजयं राजा कुन्तीपुत्रो युधिष्ठिरः ।\nनकुलः सहदेवश्च सुघोषमणिपुष्पकौ ॥ 16 ॥\n\nकाश्यश्च परमेष्वासः शिखण्डी च महारथः ।\nधृष्टद्युम्नो विराटश्च सात्यकिश्चापराजितः ॥ 17 ॥\n\nद्रुपदो द्रौपदेयाश्च सर्वशः पृथिवीपते ।\nसौभद्रश्च महाबाहुः शङ्खान्दध्मुः पृथक्पृथक् ॥ 18 ॥\n\nस घोषो धार्तराष्ट्राणां हृदयानि व्यदारयत् ।\nनभश्च पृथिवीं चैव तुमुलो व्यनुनादयन् ॥ 19 ॥\n\nअथ व्यवस्थितान्दृष्ट्वा धार्तराष्ट्रान्कपिध्वजः ।\nप्रवृत्ते शस्त्रसम्पाते धनुरुद्यम्य पाण्डवः ॥ 20 ॥\n\nहृषीकेशं तदा वाक्यमिदमाह महीपते ।\nअर्जुन उवाच सेनयोरुभयोर्मध्ये रथं स्थापय मेच्युत ॥ 21 ॥\n\nयावदेतान्निरीक्षे हं योद्धुकामानवस्थितान् ।\nकैर्मया सह योद्धव्यमस्मिन्रणसमुद्यमे ॥ 22 ॥\n\nयोत्स्यमानानवेक्षे हं य एतेत्र समागताः ।\nधार्तराष्ट्रस्य दुर्बुद्धेर्युद्धे प्रियचिकीर्षवः ॥ 23 ॥\n\nसञ्जय उवाच ।\nएवमुक्तो हृषीकेशो गुडाकेशेन भारत ।\nसेनयोरुभयोर्मध्ये स्थापयित्वा रथोत्तमम् ॥ 24 ॥\n\nभीष्मद्रोणप्रमुखतः सर्वेषां च महीक्षिताम् ।\nउवाच पार्थ पश्यैतान्समवेतान्कुरूनिति ॥ 25 ॥\n\nतत्रापश्यत्स्थितान्पार्थः पितूनथ पितामहान् ।\nआचार्यान्मातुलान्भ्रातून्पुत्रान्पौत्रान्सखींस्तथा ॥ 26 ॥\n\nश्वशुरान्सुहृदश्चैव सेनयोरुभयोरपि ।\nतान्समीक्ष्य स कौन्तेयः सर्वान्बन्धूनवस्थितान् ॥ 27 ॥\n\nकृपया परयाविष्टो विषीदन्निदमब्रवीत् ।\nअर्जुन उवाच दृष्ट्वेमं स्वजनं कृष्ण युयुत्सुं समुपस्थितम् ॥ 28 ॥\n\nसीदन्ति मम गात्राणि मुखं च परिशुष्यति ।\nवेपथुश्च शरीरे मे रोमहर्षश्च जायते ॥ 29 ॥\n\nगाण्डीवं स्रंसते हस्तात्त्वक्चैव परिदह्यते ।\nन च शक्नोम्यवस्थातुं भ्रमतीव च मे मनः ॥ 30 ॥\n\nनिमित्तानि च पश्यामि विपरीतानि केशव ।\nन च श्रेयोनुपश्यामि हत्वा स्वजनमाहवे ॥ 31 ॥\n\nन काङ्क्षे विजयं कृष्ण न च राज्यं सुखानि च ।\nकिं नो राज्येन गोविन्द किं भोगैर्जीवितेन वा ॥ 32 ॥\n\nयेषामर्थे काङ्क्षितं नो राज्यं भोगाः सुखानि च ।\nत इमेवस्थिता युद्धे प्राणांस्त्यक्त्वा धनानि च ॥ 33 ॥\n\nआचार्याः पितरः पुत्रास्तथैव च पितामहाः ।\nमातुलाः श्वशुराः पौत्राः श्यालाः सम्बन्धिनस्तथा ॥ 34 ॥\n\nएतान्न हन्तुमिच्छामि घ्नतोपि मधुसूदन ।\nअपि त्रैलोक्यराज्यस्य हेतोः किं नु महीकृते ॥ 35 ॥\n\nनिहत्य धार्तराष्ट्रान्नः का प्रीतिः स्याज्जनार्दन ।\nपापमेवाश्रयेदस्मान्हत्वैतानाततायिनः ॥ 36 ॥\n\nतस्मान्नार्हा वयं हन्तुं धार्तराष्ट्रान्स्वबान्धवान् ।\nस्वजनं हि कथं हत्वा सुखिनः स्याम माधव ॥ 37 ॥\n\nयद्यप्येते न पश्यन्ति लोभोपहतचेतसः ।\nकुलक्षयकृतं दोषं मित्रद्रोहे च पातकम् ॥ 38 ॥\n\nकथं न ज्ञेयमस्माभिः पापादस्मान्निवर्तितुम् ।\nकुलक्षयकृतं दोषं प्रपश्यद्भिर्जनार्दन ॥ 39 ॥\n\nकुलक्षये प्रणश्यन्ति कुलधर्माः सनातनाः ।\nधर्मे नष्टे कुलं कृत्स्नमधर्मोभिभवत्युत ॥ 40 ॥\n\nअधर्माभिभवात्कृष्ण प्रदुष्यन्ति कुलस्त्रियः ।\nस्त्रीषु दुष्टासु वार्ष्णेय जायते वर्णसङ्करः ॥ 41 ॥\n\nसङ्करो नरकायैव कुलघ्नानां कुलस्य च ।\nपतन्ति पितरो ह्येषां लुप्तपिण्डोदकक्रियाः ॥ 42 ॥\n\nदोषैरेतैः कुलघ्नानां वर्णसङ्करकारकैः ।\nउत्साद्यन्ते जातिधर्माः कुलधर्माश्च शाश्वताः ॥ 43 ॥\n\nउत्सन्नकुलधर्माणां मनुष्याणां जनार्दन ।\nनरकेनियतं वासो भवतीत्यनुशुश्रुम ॥ 44 ॥\n\nअहो बत महत्पापं कर्तुं व्यवसिता वयम् ।\nयद्राज्यसुखलोभेन हन्तुं स्वजनमुद्यताः ॥ 45 ॥\n\nयदि मामप्रतीकारमशस्त्रं शस्त्रपाणयः ।\nधार्तराष्ट्रा रणे हन्युस्तन्मे क्षेमतरं भवेत् ॥ 46 ॥\n\nसञ्जय उवाच एवमुक्त्वार्जुनः सङ्ख्ये रथोपस्थ उपाविशत् ।\nविसृज्य सशरं चापं शोकसंविग्नमानसः ॥ 47 ॥"
  },
  {
    "id": 2,
    "title": "અધ્યાય ૨",
    "name": "सांख्ययोग",
    "url": "https://i.pinimg.com/564x/29/37/09/293709900b62514b5dac9f3bfd96adc5.jpg",
    "shloka": "सञ्जय उवाच तं तथा कृपयाविष्टमश्रुपूर्णाकुलेक्षणम् ।\nविषीदन्तमिदं वाक्यमुवाच मधुसूदनः ॥ 1 ॥\n\nश्रीभगवानुवाच कुतस्त्वा कश्मलमिदं विषमे समुपस्थितम् ।\nअनार्यजुष्टमस्वर्ग्यमकीर्तिकरमर्जुन ॥ 2 ॥\n\nक्लैब्यं मा स्म गमः पार्थ नैतत्त्वय्युपपद्यते ।\nक्षुद्रं हृदयदौर्बल्यं त्यक्त्वोत्तिष्ठ परन्तप ॥ 3 ॥\n\nअर्जुन उवाच कथं भीष्ममहं साङ्ख्ये द्रोणं च मधुसूदन ।\nइषुभिः प्रतियोत्स्यामि पूजार्हावरिसूदन ॥ 4 ॥\n\nगुरूनहत्वा हि महानुभावान्श्रेयो भोक्तुं भैक्ष्यमपीह लोके ।\nहत्वार्थकामांस्तु गुरुनिहैव भुञ्जीय भोगान्रुधिरप्रदिग्धान् ॥ 5 ॥\n\nन चैतद्विद्मः कतरन्नो गरीयो यद्वा जयेम यदि वा नो जयेयुः ।\nयानेव हत्वा न जिजीविषामस्तेवस्थिताः प्रमुखे धार्तराष्ट्राः ॥ 6 ॥\n\nकार्पण्यदोषोपहतस्वभावः पृच्छामि त्वां धर्मसंमूढचेताः ।\nयच्छ्रेयः स्यान्निश्चितं ब्रूहि तन्मे शिष्यस्ते हं शाधि मां त्वां प्रपन्नम् ॥ 7 ॥\n\nन हि प्रपश्यामि ममापनुद्याद्यच्छोकमुच्छोषणमिन्द्रियाणाम् ।\nअवाप्य भूमावसपत्नमृद्धं राज्यं सुराणामपि चाधिपत्यम् ॥ 8 ॥\n\nसञ्जय उवाच एवमुक्त्वा हृषीकेशं गुडाकेशः परन्तप ।\nन योत्स्य इति गोविन्दमुक्त्वा तूष्णीं बभूव ह ॥ 9 ॥\n\nतमुवाच हृषीकेशः प्रहसन्निव भारत ।\nसेनयोरुभयोर्मध्ये विषीदन्तमिदं वचः ॥ 10 ॥\n\nश्रीभगवानुवाच अशोच्यानन्वशोचस्त्वं प्रज्ञावादांश्च भाषसे ।\nगतासूनगतासूंश्च नानुशोचन्ति पण्डिताः ॥ 11 ॥\n\nन त्वेवाहं जातु नासं न त्वं नेमे जनाधिपाः ।\nन चैव न भविष्यामः सर्वे वयमतः परम् ॥ 12 ॥\n\nदेहिनोस्मिन्यथा देहे कौमारं यौवनं जरा ।\nतथा देहान्तरप्राप्तिर्धीरस्तत्र न मुह्यति ॥ 13 ॥\n\nमात्रास्पर्शास्तु कौन्तेय शीतोष्णसुखदुःखदाः ।\nआगमापायिनोनित्यास्तांस्तितिक्षस्व भारत ॥ 14 ॥\n\nयं हि न व्यथयन्त्येते पुरुषं पुरुषर्षभ ।\nसमदुःखसुखं धीरं सोमृतत्वाय कल्पते ॥ 15 ॥\n\nनासतो विद्यते भावो नाभावो विद्यते सतः ।\nउभयोरपि दृष्टोन्तस्त्वनयोस्तत्त्वदर्शिभिः ॥ 16 ॥\n\nअविनाशि तु तद्विद्धि येन सर्वमिदं ततम् ।\nविनाशमव्ययस्यास्य न कश्चित्कर्तुमर्हति ॥ 17 ॥\n\nअन्तवन्त इमे देहा नित्यस्योक्ताः शरीरिणः ।\nअनाशिनोप्रमेयस्य तस्माद्युध्यस्व भारत ॥ 18 ॥\n\nय एनं वेत्ति हन्तारं यश्चैनं मन्यते हतम् ।\nउभौ तौ न विजानीतो नायं हन्ति न हन्यते ॥ 19 ॥\n\nन जायते म्रियते वा कदाचिन्नायं भूत्वा भविता वा न भूयः ।\nअजो नित्यः शाश्वतोयं पुराणो न हन्यते हन्यमाने शरीरे ॥ 20 ॥\n\nवेदाविनाशिनं नित्यं य एनमजमव्ययम् ।\nअथं स पुरुषः पार्थ कं घातयति हन्ति कम् ॥ 21॥\n\nवासांसि जीर्णानि यथा विहाय नवानि गृह्णाति नरोपराणि ।\nतथा शरीराणि विहाय जीर्णान्यन्यानि संयाति नवानि देही ॥ 22 ॥\n\nनैनं छिन्दन्ति शस्त्राणि नैनं दहति पावकः ।\nन चैनं क्लेदयन्त्यापो न शोषयति मारुतः ॥ 23 ॥\n\nअच्छेद्योयमदाह्योयमक्लेद्योशोष्य एव च ।\nनित्यः सर्वगतः स्थाणुरचलोयं सनातनः ॥ 24 ॥\n\nअव्यक्तोयमचिन्त्योयमविकार्योयमुच्यते ।\nतस्मादेवं विदित्वैनं नानुशोचितुमर्हसि ॥ 25 ॥\n\nअथ चैनं नित्यजातं नित्यं वा मन्यसे मृतम् ।\nतथापि त्वं महाबाहो नैवं शोचितुमर्हसि ॥ 26 ॥\n\nजातस्य हि ध्रुवो मृत्युर्ध्रुवं जन्म मृतस्य च ।\nतस्मादपरिहार्येर्थे न त्वं शोचितुमर्हसि ॥ 27 ॥\n\nअव्यक्तादीनि भूतानि व्यक्तमध्यानि भारत ।\nअव्यक्तनिधनान्येव तत्र का परिदेवना ॥ 28 ॥\n\nआश्चर्यवत्पश्यति कश्चिदेनमाश्चर्यवद्वदति तथैव चान्यः ।\nआश्चर्यवच्चैनमन्यः शृणोति श्रुत्वाप्येनं वेद न चैव कश्चित् ॥ 29 ॥\n\nदेही नित्यमवध्योयं देहे सर्वस्य भारत ।\nतस्मात्सर्वाणि भूतानि न त्वं शोचितुमर्हसि ॥ 30 ॥\n\nस्वधर्ममपि चावेक्ष्य न विकम्पितुमर्हसि ।\nधर्म्याद्धि युद्धाच्छ्रेयोन्यत्क्षत्रियस्य न विद्यते ॥ 31 ॥\n\nयदृच्छया चोपपन्नं स्वर्गद्वारमपावृतम् ।\nसुखिनः क्षत्रियाः पार्थ लभन्ते युद्धमीदृशम् ॥ 32 ॥\n\nअथ चेत्त्वमिमं धर्म्यं सङ्ग्रामं न करिष्यसि ।\nततः स्वधर्मं कीर्तिं च हित्वा पापमवाप्स्यसि ॥ 33 ॥\n\nअकीर्तिं चापि भूतानि कथयिष्यन्ति तेव्ययाम् ।\nसम्भावितस्य चाकीर्तिर्मरणादतिरिच्यते ॥ 34 ॥\n\nभयाद्रणादुपरतं मंस्यन्ते त्वां महारथाः ।\nयेषां च त्वं बहुमतो भूत्वा यास्यसि लाघवम् ॥ 35 ॥\n\nअवाच्यवादांश्च बहून्वदिष्यन्ति तवाहिताः ।\nनिन्दन्तस्तव सामर्थ्यं ततो दुःखतरं नु किम् ॥ 36 ॥\n\nहतो वा प्राप्स्यसि स्वर्गं जित्वा वा भोक्ष्यसे महीम् ।\nतस्मादुत्तिष्ठ कौन्तेय युद्धाय कृतनिश्चयः ॥ 37 ॥\n\nसुखदुःखे समे कृत्वा लाभालाभौ जयाजयौ ।\nततो युद्धाय युज्यस्व नैवं पापमवाप्स्यसि ॥ 38 ॥\n\nएषा तेभिहिता साङ्ख्ये बुद्धिर्योगे त्विमां शृणु ।\nबुद्ध्या युक्तो यया पार्थ कर्मबन्धं प्रहास्यसि ॥ 39 ॥\n\nनेहाभिक्रमनाशोस्ति प्रत्यवायो न विद्यते ।\nस्वल्पमप्यस्य धर्मस्य त्रायते महतो भयात् ॥ 40 ॥\n\nव्यवसायात्मिका बुद्धिरेकेह कुरुनन्दन ।\nबहुशाखा ह्यनन्ताश्च बुद्धयोव्यवसायिनाम् ॥ 41 ॥\n\nयामिमां पुष्पितां वाचं प्रवदन्त्यविपश्चितः ।\nवेदवादरताः पार्थ नान्यदस्तीति वादिनः ॥ 42 ॥\n\nकामात्मानः स्वर्गपरा जन्मकर्मफलप्रदाम् ।\nक्रियाविशेषबहुलां भोगैश्वर्यगतिं प्रति ॥ 43 ॥\n\nभोगैश्वर्यप्रसक्तानां तयापहृतचेतसाम् ।\nव्यवसायात्मिका बुद्धिः समाधौ न विधीयते ॥ 44 ॥\n\nत्रैगुण्यविषया वेदा निस्त्रैगुण्यो भवार्जुन ।\nनिर्द्वन्द्वो नित्यसत्त्वस्थो निर्योगक्षेम आत्मवान् ॥ 45 ॥\n\nयावानर्थ उदपाने सर्वतः सम्प्लुतोदके ।\nतावान्सर्वेषु वेदेषु ब्राह्मणस्य विजानतः ॥ 46 ॥\n\nकर्मण्येवाधिकारस्ते मा फलेषु कदाचन ।\nमा कर्मफलहेतुर्भूर्मा ते सङ्गोस्त्वकर्मणि ॥ 47 ॥\n\nयोगस्थः कुरु कर्माणि सङ्गं त्यक्त्वा धनञ्जय ।\nसिद्ध्यसिद्ध्योः समो भूत्वा समत्वं योग उच्यते ॥ 48 ॥\n\nदूरेण ह्यवरं कर्म बुद्धियोगाद्धनञ्जय ।\nबुद्धौ शरणमन्विच्छ कृपणाः फलहेतवः ॥ 49 ॥\n\nबुद्धियुक्तो जहातीह उभे सुकृतदुष्कृते ।\nतस्माद्योगाय युज्यस्व योगः कर्मसु कौशलम् ॥ 50 ॥\n\nकर्मजं बुद्धियुक्ता हि फलं त्यक्त्वा मनीषिणः ।\nजन्मबन्धविनिर्मुक्ताः पदं गच्छन्त्यनामयम् ॥ 51 ॥\n\nयदा ते मोहकलिलं बुद्धिर्व्यतितरिष्यति ।\nतदा गन्तासि निर्वेदं श्रोतव्यस्य श्रुतस्य च ॥ 52 ॥\n\nश्रुतिविप्रतिपन्ना ते यदा स्थास्यति निश्चला ।\nसमाधावचला बुद्धिस्तदा योगमवाप्स्यसि ॥ 53 ॥\n\nअर्जुन उवाच ।\nस्थितप्रज्ञस्य का भाषा समाधिस्थस्य केशव ।\nस्थितधीः किं प्रभाषेत किमासीत व्रजेत किम् ॥ 54 ॥\n\nश्रीभगवानुवाच ।\nप्रजहाति यदा कामान्सर्वान्पार्थ मनोगतान् ।\nआत्मन्येवात्मना तुष्टः स्थितप्रज्ञस्तदोच्यते ॥ 55 ॥\n\nदुःखेष्वनुद्विग्नमनाः सुखेषु विगतस्पृहः ।\nवीतरागभयक्रोधः स्थितधीर्मुनिरुच्यते ॥ 56 ॥\n\nयः सर्वत्रानभिस्नेहस्तत्तत्प्राप्य शुभाशुभम् ।\nनाभिनन्दति न द्वेष्टि तस्य प्रज्ञा प्रतिष्ठिता ॥ 57 ॥\n\nयदा संहरते चायं कूर्मोङ्गानीव सर्वशः ।\nइन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ 58 ॥\n\nविषया विनिवर्तन्ते निराहारस्य देहिनः ।\nरसवर्जं रसोप्यस्य परं दृष्ट्वा निवर्तते ॥ 59 ॥\n\nयततो ह्यपि कौन्तेय पुरुषस्य विपश्चितः ।\nइन्द्रियाणि प्रमाथीनि हरन्ति प्रसभं मनः ॥ 60 ॥\n\nतानि सर्वाणि संयम्य युक्त आसीत मत्परः ।\nवशे हि यस्येन्द्रियाणि तस्य प्रज्ञा प्रतिष्ठिता ॥ 61 ॥\n\nध्यायतो विषयान्पुंसः सङ्गस्तेषूपजायते ।\nसङ्गात्सञ्जायते कामः कामात्क्रोधोभिजायते ॥ 62 ॥\n\nक्रोधाद्भवति संमोहः संमोहात्स्मृतिविभ्रमः ।\nस्मृतिभ्रंशाद्बुद्धिनाशो बुद्धिनाशात्प्रणश्यति ॥ 63 ॥\n\nरागद्वेषविमुक्तैस्तु विषयानिन्द्रियैश्चरन् ।\nआत्मवश्यैर्विधेयात्मा प्रसादमधिगच्छति ॥ 64 ॥\n\nप्रसादे सर्वदुःखानां हानिरस्योपजायते ।\nप्रसन्नचेतसो ह्याशु बुद्धिः पर्यवतिष्ठते ॥ 65 ॥\n\nनास्ति बुद्धिरयुक्तस्य न चायुक्तस्य भावना ।\nन चाभावयतः शान्तिरशान्तस्य कुतः सुखम् ॥ 66 ॥\n\nइन्द्रियाणां हि चरतां यन्मनोनुविधीयते ।\nतदस्य हरति प्रज्ञां वायुर्नावमिवाम्भसि ॥ 67 ॥\n\nतस्माद्यस्य महाबाहो निगृहीतानि सर्वशः ।\nइन्द्रियाणीन्द्रियार्थेभ्यस्तस्य प्रज्ञा प्रतिष्ठिता ॥ 68 ॥\n\nया निशा सर्वभूतानां तस्यां जागर्ति संयमी ।\nयस्यां जाग्रति भूतानि सा निशा पश्यतो मुनेः ॥ 69 ॥\n\nआपूर्यमाणमचलप्रतिष्ठं समुद्रमापः प्रविशन्ति यद्वत् ।\nतद्वत्कामा यं प्रविशन्ति सर्वे स शान्तिमाप्नोति न कामकामी ॥ 70 ॥\n\nविहाय कामान्यः सर्वान्पुमांश्चरति निःस्पृहः ।\nनिर्ममो निरहङ्कारः स शान्तिमधिगच्छति ॥ 71 ॥\n\nएषा ब्राह्मी स्थितिः पार्थ नैनां प्राप्य विमुह्यति ।\nस्थित्वास्यामन्तकालेपि ब्रह्मनिर्वाणमृच्छति ॥ 72 ॥"
  },
  {
    "id": 3,
    "title": "અધ્યાય ૩",
    "name": "कर्मयोग",
    "url": "https://i.pinimg.com/564x/3e/85/ff/3e85ff0461cb00e96ff8d5b2dd044a4b.jpg",
    "shloka": "अर्जुन उवाच ज्यायसी चेत्कर्मणस्ते मता बुद्धिर्जनार्दन ।\nतत्किं कर्मणि घोरे मां नियोजयसि केशव ॥ 1 ॥\n\nव्यामिश्रेणेव वाक्येन बुद्धिं मोहयसीव मे ।\nतदेकं वद निश्चित्य येन श्रेयोहमाप्नुयाम् ॥ 2 ॥\n\nश्रीभगवानुवाच लोकेस्मिन्द्विविधा निष्ठा पुरा प्रोक्ता मयानघ ।\nज्ञानयोगेन साङ्ख्यानां कर्मयोगेन योगिनाम् ॥ 3 ॥\n\nन कर्मणामनारम्भान्नैष्कर्म्यं पुरुषोश्नुते ।\nन च संन्यसनादेव सिद्धिं समधिगच्छति ॥ 4 ॥\n\nन हि कश्चित्क्षणमपि जातु तिष्ठत्यकर्मकृत् ।\nकार्यते ह्यवशः कर्म सर्वः प्रकृतिजैर्गुणैः ॥ 5 ॥\n\nकर्मेन्द्रियाणि संयम्य य आस्ते मनसा स्मरन् ।\nइन्द्रियार्थान्विमूढात्मा मिथ्याचारः स उच्यते ॥ 6 ॥\n\nयस्त्विन्द्रियाणि मनसा नियम्यारभतेर्जुन ।\nकर्मेन्द्रियैः कर्मयोगमसक्तः स विशिष्यते ॥ 7 ॥\n\nनियतं कुरु कर्म त्वं कर्म ज्यायो ह्यकर्मणः ।\nशरीरयात्रापि च ते न प्रसिद्ध्येदकर्मणः ॥ 8 ॥\n\nयज्ञार्थात्कर्मणोन्यत्र लोकोयं कर्मबन्धनः ।\nतदर्थं कर्म कौन्तेय मुक्तसङ्गः समाचर ॥ 9 ॥\n\nसहयज्ञाः प्रजाः सृष्ट्वा पुरोवाच प्रजापतिः ।\nअनेन प्रसविष्यध्वमेष वोस्त्विष्टकामधुक् ॥ 10 ॥\n\nदेवान्भावयतानेन ते देवा भावयन्तु वः ।\nपरस्परं भावयन्तः श्रेयः परमवाप्स्यथ ॥ 11 ॥\n\nइष्टान्भोगान्हि वो देवा दास्यन्ते यज्ञभाविताः ।\nतैर्दत्तानप्रदायैभ्यो यो भुङ्क्ते स्तेन एव सः ॥ 12 ॥\n\nयज्ञशिष्टाशिनः सन्तो मुच्यन्ते सर्वकिल्बिषैः ।\nभुञ्जते ते त्वघं पापा ये पचन्त्यात्मकारणात् ॥ 13 ॥\n\nअन्नाद्भवन्ति भूतानि पर्जन्यादन्नसम्भवः ।\nयज्ञाद्भवति पर्जन्यो यज्ञः कर्मसमुद्भवः ॥ 14 ॥\n\nकर्म ब्रह्मोद्भवं विद्धि ब्रह्माक्षरसमुद्भवम् ।\nतस्मात्सर्वगतं ब्रह्म नित्यं यज्ञे प्रतिष्ठितम् ॥ 15 ॥\n\nएवं प्रवर्तितं चक्रं नानुवर्तयतीह यः ।\nअघायुरिन्द्रियारामो मोघं पार्थ स जीवति ॥ 16 ॥\n\nयस्त्वात्मरतिरेव स्यादात्मतृप्तश्च मानवः ।\nआत्मन्येव च सन्तुष्टस्तस्य कार्यं न विद्यते ॥ 17 ॥\n\nनैव तस्य कृतेनार्थो नाकृतेनेह कश्चन ।\nन चास्य सर्वभूतेषु कश्चिदर्थव्यपाश्रयः ॥ 18 ॥\n\nतस्मादसक्तः सततं कार्यं कर्म समाचर ।\nअसक्तो ह्याचरन्कर्म परमाप्नोति पूरुषः ॥ 19 ॥\n\nकर्मणैव हि संसिद्धिमास्थिता जनकादयः ।\nलोकसङ्ग्रहमेवापि सम्पश्यन्कर्तुमर्हसि ॥ 20 ॥\n\nयद्यदाचरति श्रेष्ठस्तत्तदेवेतरो जनः ।\nस यत्प्रमाणं कुरुते लोकस्तदनुवर्तते ॥ 21 ॥\n\nन मे पार्थास्ति कर्तव्यं त्रिषु लोकेषु किञ्चन ।\nनानवाप्तमवाप्तव्यं वर्त एव च कर्मणि ॥ 22 ॥\n\nयदि ह्यहं न वर्तेयं जातु कर्मण्यतन्द्रितः ।\nमम वर्त्मानुवर्तन्ते मनुष्याः पार्थ सर्वशः ॥ 23 ॥\n\nउत्सीदेयुरिमे लोका न कुर्यां कर्म चेदहम् ।\nसङ्करस्य च कर्ता स्यामुपहन्यामिमाः प्रजाः ॥ 24 ॥\n\nसक्ताः कर्मण्यविद्वांसो यथा कुर्वन्ति भारत ।\nकुर्याद्विद्वांस्तथासक्तश्चिकीर्षुर्लोकसङ्ग्रहम् ॥ 25 ॥\n\nन बुद्धिभेदं जनयेदज्ञानां कर्मसङ्गिनाम् ।\nजोषयेत्सर्वकर्माणि विद्वान्युक्तः समाचरन् ॥ 26 ॥\n\nप्रकृतेः क्रियमाणानि गुणैः कर्माणि सर्वशः ।\nअहङ्कारविमूढात्मा कर्ताहमिति मन्यते ॥ 27 ॥\n\nतत्त्ववित्तु महाबाहो गुणकर्मविभागयोः ।\nगुणा गुणेषु वर्तन्त इति मत्वा न सज्जते ॥ 28 ॥\n\nप्रकृतेर्गुणसंमूढाः सज्जन्ते गुणकर्मसु ।\nतानकृत्स्नविदो मन्दान्कृत्स्नविन्न विचालयेत् ॥ 29 ॥\n\nमयि सर्वाणि कर्माणि संन्यस्याध्यात्मचेतसा ।\nनिराशीर्निर्ममो भूत्वा युध्यस्व विगतज्वरः ॥ 30 ॥\n\nये मे मतमिदं नित्यमनुतिष्ठन्ति मानवाः ।\nश्रद्धावन्तोनसूयन्तो मुच्यन्ते तेपि कर्मभिः ॥ 31 ॥\n\nये त्वेतदभ्यसूयन्तो नानुतिष्ठन्ति मे मतम् ।\nसर्वज्ञानविमूढांस्तान्विद्धि नष्टानचेतसः ॥ 32 ॥\n\nसदृशं चेष्टते स्वस्याः प्रकृतेर्ज्ञानवानपि ।\nप्रकृतिं यान्ति भूतानि निग्रहः किं करिष्यति ॥ 33 ॥\n\nइन्द्रियस्येन्द्रियस्यार्थे रागद्वेषौ व्यवस्थितौ ।\nतयोर्न वशमागच्छेत्तौ ह्यस्य परिपन्थिनौ ॥ 34 ॥\n\nश्रेयान्स्वधर्मो विगुणः परधर्मात्स्वनुष्ठितात् ।\nस्वधर्मे निधनं श्रेयः परधर्मो भयावहः ॥ 35 ॥\n\nअर्जुन उवाच अथ केन प्रयुक्तोयं पापं चरति पूरुषः ।\nअनिच्छन्नपि वार्ष्णेय बलादिव नियोजितः ॥ 36 ॥\n\nश्रीभगवानुवाच काम एष क्रोध एष रजोगुणसमुद्भवः ।\nमहाशनो महापाप्मा विद्ध्येनमिह वैरिणम् ॥ 37 ॥\n\nधूमेनाव्रियते वह्निर्यथादर्शो मलेन च ।\nयथोल्बेनावृतो गर्भस्तथा तेनेदमावृतम् ॥ 38 ॥\n\nआवृतं ज्ञानमेतेन ज्ञानिनो नित्यवैरिणा ।\nकामरूपेण कौन्तेय दुष्पूरेणानलेन च ॥ 39 ॥\n\nइन्द्रियाणि मनो बुद्धिरस्याधिष्ठानमुच्यते ।\nएतैर्विमोहयत्येष ज्ञानमावृत्य देहिनम् ॥ 40 ॥\n\nतस्मात्त्वमिन्द्रियाण्यादौ नियम्य भरतर्षभ ।\nपाप्मानं प्रजहि ह्येनं ज्ञानविज्ञाननाशनम् ॥ 41 ॥\n\nइन्द्रियाणि पराण्याहुरिन्द्रियेभ्यः परं मनः ।\nमनसस्तु परा बुद्धिर्यो बुद्धेः परतस्तु सः ॥ 42 ॥\n\nएवं बुद्धेः परं बुद्ध्वा संस्तभ्यात्मानमात्मना ।\nजहि शत्रुं महाबाहो कामरूपं दुरासदम् ॥ 43 ॥"
  },
  {
    "id": 4,
    "title": "અધ્યાય ૪",
    "name": "ज्ञानकर्मसंन्यासयोग",
    "url": "https://i.pinimg.com/564x/ce/57/b9/ce57b907f949ad48a4df467fc1489288.jpg",
    "shloka": "\nश्रीभगवानुवाच इमं विवस्वते योगं प्रोक्तवानहमव्ययम् ।\nविवस्वान्मनवे प्राह मनुरिक्ष्वाकवेब्रवीत् ॥ 1 ॥\n\nएवं परम्पराप्राप्तमिमं राजर्षयो विदुः ।\nस कालेनेह महता योगो नष्टः परन्तप ॥ 2 ॥\n\nस एवायं मया तेद्य योगः प्रोक्तः पुरातनः ।\nभक्तोसि मे सखा चेति रहस्यं ह्येतदुत्तमम् ॥ 3 ॥\n\nअर्जुन उवाच ।\nअपरं भवतो जन्म परं जन्म विवस्वतः ।\nकथमेतद्विजानीयां त्वमादौ प्रोक्तवानिति ॥ 4 ॥\n\nश्रीभगवानुवाच बहूनि मे व्यतीतानि जन्मानि तव चार्जुन ।\nतान्यहं वेद सर्वाणि न त्वं वेत्थ परन्तप ॥ 5 ॥\n\nअजोपि सन्नव्ययात्मा भूतानामीश्वरोपि सन् ।\nप्रकृतिं स्वामधिष्ठाय सम्भवाम्यात्ममायया ॥ 6 ॥\n\nयदा यदा हि धर्मस्य ग्लानिर्भवति भारत ।\nअभ्युत्थानमधर्मस्य तदात्मानं सृजाम्यहम् ॥ 7 ॥\n\nपरित्राणाय साधूनां विनाशाय च दुष्कृताम् ।\nधर्मसंस्थापनार्थाय सम्भवामि युगे युगे ॥ 8 ॥\n\nजन्म कर्म च मे दिव्यमेवं यो वेत्ति तत्त्वतः ।\nत्यक्त्वा देहं पुनर्जन्म नैति मामेति सोर्जुन ॥ 9 ॥\n\nवीतरागभयक्रोधा मन्मया मामुपाश्रिताः ।\nबहवो ज्ञानतपसा पूता मद्भावमागताः ॥ 10 ॥\n\nये यथा मां प्रपद्यन्ते तांस्तथैव भजाम्यहम् ।\nमम वर्त्मानुवर्तन्ते मनुष्याः पार्थ सर्वशः ॥ 11 ॥\n\nकाङ्क्षन्तः कर्मणां सिद्धिं यजन्त इह देवताः ।\nक्षिप्रं हि मानुषे लोके सिद्धिर्भवति कर्मजा ॥ 12 ॥\n\nचातुर्वर्ण्यं मया सृष्टं गुणकर्मविभागशः ।\nतस्य कर्तारमपि मां विद्ध्यकर्तारमव्ययम् ॥ 13 ॥\n\nन मां कर्माणि लिम्पन्ति न मे कर्मफले स्पृहा ।\nइति मां योभिजानाति कर्मभिर्न स बध्यते ॥ 14 ॥\n\nएवं ज्ञात्वा कृतं कर्म पूर्वैरपि मुमुक्षुभिः ।\nकुरु कर्मैव तस्मात्त्वं पूर्वैः पूर्वतरं कृतम् ॥ 15 ॥\n\nकिं कर्म किमकर्मेति कवयोप्यत्र मोहिताः ।\nतत्ते कर्म प्रवक्ष्यामि यज्ज्ञात्वा मोक्ष्यसेशुभात् ॥ 16 ॥\n\nकर्मणो ह्यपि बोद्धव्यं बोद्धव्यं च विकर्मणः ।\nअकर्मणश्च बोद्धव्यं गहना कर्मणो गतिः ॥ 17 ॥\n\nकर्मण्यकर्म यः पश्येदकर्मणि च कर्म यः ।\nस बुद्धिमान्मनुष्येषु स युक्तः कृत्स्नकर्मकृत् ॥ 18 ॥\n\nयस्य सर्वे समारम्भाः कामसङ्कल्पवर्जिताः ।\nज्ञानाग्निदग्धकर्माणं तमाहुः पण्डितं बुधाः ॥ 19 ॥\n\nत्यक्त्वा कर्मफलासङ्गं नित्यतृप्तो निराश्रयः ।\nकर्मण्यभिप्रवृत्तोपि नैव किञ्चित्करोति सः ॥ 20 ॥\n\nनिराशीर्यतचित्तात्मा त्यक्तसर्वपरिग्रहः ।\nशारीरं केवलं कर्म कुर्वन्नाप्नोति किल्बिषम् ॥ 21 ॥\n\nयदृच्छालाभसन्तुष्टो द्वन्द्वातीतो विमत्सरः ।\nसमः सिद्धावसिद्धौ च कृत्वापि न निबध्यते ॥ 22 ॥\n\nगतसङ्गस्य मुक्तस्य ज्ञानावस्थितचेतसः ।\nयज्ञायाचरतः कर्म समग्रं प्रविलीयते ॥ 23 ॥\n\nब्रह्मार्पणं ब्रह्म हविर्ब्रह्माग्नौ ब्रह्मणा हुतम् ।\nब्रह्मैव तेन गन्तव्यं ब्रह्मकर्मसमाधिना ॥ 24 ॥\n\nदैवमेवापरे यज्ञं योगिनः पर्युपासते ।\nब्रह्माग्नावपरे यज्ञं यज्ञेनैवोपजुह्वति ॥ 25 ॥\n\nश्रोत्रादीनीन्द्रियाण्यन्ये संयमाग्निषु जुह्वति ।\nशब्दादीन्विषयानन्य इन्द्रियाग्निषु जुह्वति ॥ 26 ॥\n\nसर्वाणीन्द्रियकर्माणि प्राणकर्माणि चापरे ।\nआत्मसंयमयोगाग्नौ जुह्वति ज्ञानदीपिते ॥ 27 ॥\n\nद्रव्ययज्ञास्तपोयज्ञा योगयज्ञास्तथापरे ।\nस्वाध्यायज्ञानयज्ञाश्च यतयः संशितव्रताः ॥ 28 ॥\n\nअपाने जुह्वति प्राणं प्राणेपानं तथापरे ।\nप्राणापानगती रुद्ध्वा प्राणायामपरायणाः ॥ 29 ॥\n\nअपरे नियताहाराः प्राणान्प्राणेषु जुह्वति ।\nसर्वेप्येते यज्ञविदो यज्ञक्षपितकल्मषाः ॥ 30 ॥\n\nयज्ञशिष्टामृतभुजो यान्ति ब्रह्म सनातनम् ।\nनायं लोकोस्त्ययज्ञस्य कुतोन्यः कुरुसत्तम ॥ 31 ॥\n\nएवं बहुविधा यज्ञा वितता ब्रह्मणो मुखे ।\nकर्मजान्विद्धि तान्सर्वानेवं ज्ञात्वा विमोक्ष्यसे ॥ 32 ॥\n\nश्रेयान्द्रव्यमयाद्यज्ञाज्ज्ञानयज्ञः परन्तप ।\nसर्वं कर्माखिलं पार्थ ज्ञाने परिसमाप्यते ॥ 33 ॥\n\nतद्विद्धि प्रणिपातेन परिप्रश्नेन सेवया ।\nउपदेक्ष्यन्ति ते ज्ञानं ज्ञानिनस्तत्त्वदर्शिनः ॥ 34 ॥\n\nयज्ज्ञात्वा न पुनर्मोहमेवं यास्यसि पाण्डव ।\nयेन भूतान्यशेषेण द्रक्ष्यस्यात्मन्यथो मयि ॥ 35 ॥\n\nअपि चेदसि पापेभ्यः सर्वेभ्यः पापकृत्तमः ।\nसर्वं ज्ञानप्लवेनैव वृजिनं सन्तरिष्यसि ॥ 36 ॥\n\nयथैधांसि समिद्धोग्निर्भस्मसात्कुरुतेर्जुन ।\nज्ञानाग्निः सर्वकर्माणि भस्मसात्कुरुते तथा ॥ 37 ॥\n\nन हि ज्ञानेन सदृशं पवित्रमिह विद्यते ।\nतत्स्वयं योगसंसिद्धः कालेनात्मनि विन्दति ॥ 38 ॥\n\nश्रद्धावांल्लभते ज्ञानं तत्परः संयतेन्द्रियः ।\nज्ञानं लब्ध्वा परां शान्तिमचिरेणाधिगच्छति ॥ 39 ॥\n\nअज्ञश्चाश्रद्दधानश्च संशयात्मा विनश्यति ।\nनायं लोकोस्ति न परो न सुखं संशयात्मनः ॥ 40 ॥\n\nयोगसंन्यस्तकर्माणं ज्ञानसंछिन्नसंशयम् ।\nआत्मवन्तं न कर्माणि निबध्नन्ति धनञ्जय ॥ 41 ॥\n\nतस्मादज्ञानसम्भूतं हृत्स्थं ज्ञानासिनात्मनः ।\nछित्त्वैनं संशयं योगमातिष्ठोत्तिष्ठ भारत ॥ 42 ॥"
    },
  {
    "id": 5,
    "title": "અધ્યાય ૫",
    "name": "कर्मसंन्यासयोग",
    "url": "https://i.pinimg.com/564x/40/07/a4/4007a41bb074f54c36b6a38980e05b07.jpg",
    "shloka": "अर्जुन उवाच संन्यासं कर्मणां कृष्ण पुनर्योगं च शंससि ।\nयच्छ्रेय एतयोरेकं तन्मे ब्रूहि सुनिश्चितम् ॥ 1 ॥\n\nश्रीभगवानुवाच संन्यासः कर्मयोगश्च निःश्रेयसकरावुभौ ।\nतयोस्तु कर्मसंन्यासात्कर्मयोगो विशिष्यते ॥ 2 ॥\n\nज्ञेयः स नित्यसंन्यासी यो न द्वेष्टि न काङ्क्षति ।\nनिर्द्वन्द्वो हि महाबाहो सुखं बन्धात्प्रमुच्यते ॥ 3 ॥\n\nसाङ्ख्ययोगौ पृथग्बालाः प्रवदन्ति न पण्डिताः ।\nएकमप्यास्थितः सम्यगुभयोर्विन्दते फलम् ॥ 4 ॥\n\nयत्साङ्ख्यैः प्राप्यते स्थानं तद्योगैरपि गम्यते ।\nएकं साङ्ख्यं च योगं च यः पश्यति स पश्यति ॥ 5 ॥\n\nसंन्यासस्तु महाबाहो दुःखमाप्तुमयोगतः ।\nयोगयुक्तो मुनिर्ब्रह्म नचिरेणाधिगच्छति ॥ 6 ॥\n\nयोगयुक्तो विशुद्धात्मा विजितात्मा जितेन्द्रियः ।\nसर्वभूतात्मभूतात्मा कुर्वन्नपि न लिप्यते ॥ 7 ॥\n\nनैव किञ्चित्करोमीति युक्तो मन्येत तत्त्ववित् ।\nपश्यञ्शृण्वन्स्पृशञ्जिघ्रन्नश्नन्गच्छन्स्वपञ्श्वसन् ॥ 8 ॥\n\nप्रलपन्विसृजन्गृह्णन्नुन्मिषन्निमिषन्नपि ।\nइन्द्रियाणीन्द्रियार्थेषु वर्तन्त इति धारयन् ॥ 9 ॥\n\nब्रह्मण्याधाय कर्माणि सङ्गं त्यक्त्वा करोति यः ।\nलिप्यते न स पापेन पद्मपत्रमिवाम्भसा ॥ 10 ॥\n\nकायेन मनसा बुद्ध्या केवलैरिन्द्रियैरपि ।\nयोगिनः कर्म कुर्वन्ति सङ्गं त्यक्त्वात्मशुद्धये ॥ 11 ॥\n\nयुक्तः कर्मफलं त्यक्त्वा शान्तिमाप्नोति नैष्ठिकीम् ।\nअयुक्तः कामकारेण फले सक्तो निबध्यते ॥ 12 ॥\n\nसर्वकर्माणि मनसा संन्यस्यास्ते सुखं वशी ।\nनवद्वारे पुरे देही नैव कुर्वन्न कारयन् ॥ 13 ॥\n\nन कर्तृत्वं न कर्माणि लोकस्य सृजति प्रभुः ।\nन कर्मफलसंयोगं स्वभावस्तु प्रवर्तते ॥ 14 ॥\n\nनादत्ते कस्यचित्पापं न चैव सुकृतं विभुः ।\nअज्ञानेनावृतं ज्ञानं तेन मुह्यन्ति जन्तवः ॥ 15 ॥\n\nज्ञानेन तु तदज्ञानं येषां नाशितमात्मनः ।\nतेषामादित्यवज्ज्ञानं प्रकाशयति तत्परम् ॥ 16 ॥\n\nतद्बुद्धयस्तदात्मानस्तन्निष्ठास्तत्परायणाः ।\nगच्छन्त्यपुनरावृत्तिं ज्ञाननिर्धूतकल्मषाः ॥ 17 ॥\n\nविद्याविनयसम्पन्ने ब्राह्मणे गवि हस्तिनि ।\nशुनि चैव श्वपाके च पण्डिताः समदर्शिनः ॥ 18 ॥\n\nइहैव तैर्जितः सर्गो येषां साम्ये स्थितं मनः ।\nनिर्दोषं हि समं ब्रह्म तस्माद्ब्रह्मणि ते स्थिताः ॥ 19 ॥\n\nन प्रहृष्येत्प्रियं प्राप्य नोद्विजेत्प्राप्य चाप्रियम् ।\nस्थिरबुद्धिरसंमूढो ब्रह्मविद्ब्रह्मणि स्थितः ॥ 20 ॥\n\nबाह्यस्पर्शेष्वसक्तात्मा विन्दत्यात्मनि यत्सुखम् ।\nस ब्रह्मयोगयुक्तात्मा सुखमक्षयमश्नुते ॥ 21 ॥\n\nये हि संस्पर्शजा भोगा दुःखयोनय एव ते ।\nआद्यन्तवन्तः कौन्तेय न तेषु रमते बुधः ॥ 22 ॥\n\nशक्नोतीहैव यः सोढुं प्राक्शरीरविमोक्षणात् ।\nकामक्रोधोद्भवं वेगं स युक्तः स सुखी नरः ॥ 23 ॥\n\nयोन्तःसुखोन्तरारामस्तथान्तर्ज्योतिरेव यः ।\nस योगी ब्रह्मनिर्वाणं ब्रह्मभूतोधिगच्छति ॥ 24 ॥\n\nलभन्ते ब्रह्मनिर्वाणमृषयः क्षीणकल्मषाः ।\nछिन्नद्वैधा यतात्मानः सर्वभूतहिते रताः ॥ 25 ॥\n\nकामक्रोधवियुक्तानां यतीनां यतचेतसाम् ।\nअभितो ब्रह्मनिर्वाणं वर्तते विदितात्मनाम् ॥ 26 ॥\n\nस्पर्शान्कृत्वा बहिर्बाह्यांश्चक्षुश्चैवान्तरे भ्रुवोः ।\nप्राणापानौ समौ कृत्वा नासाभ्यन्तरचारिणौ ॥ 27 ॥\n\nयतेन्द्रियमनोबुद्धिर्मुनिर्मोक्षपरायणः ।\nविगतेच्छाभयक्रोधो यः सदा मुक्त एव सः ॥ 28 ॥\n\nभोक्तारं यज्ञतपसां सर्वलोकमहेश्वरम् ।\nसुहृदं सर्वभूतानां ज्ञात्वा मां शान्तिमृच्छति ॥ 29 ॥"
    },
  {
    "id": 6,
    "title": "અધ્યાય ૬",
    "name": "ध्यानयोग",
    "url": "https://i.pinimg.com/564x/21/d3/0a/21d30ac221a4a864be1f48ebc126b6f9.jpg",
    "shloka": "श्रीभगवानुवाच अनाश्रितः कर्मफलं कार्यं कर्म करोति यः ।\nस संन्यासी च योगी च न निरग्निर्न चाक्रियः ॥ 1 ॥\n\nयं संन्यासमिति प्राहुर्योगं तं विद्धि पाण्डव ।\nन ह्यसंन्यस्तसङ्कल्पो योगी भवति कश्चन ॥ 2 ॥\n\nआरुरुक्षोर्मुनेर्योगं कर्म कारणमुच्यते ।\nयोगारूढस्य तस्यैव शमः कारणमुच्यते ॥ 3 ॥\n\nयदा हि नेन्द्रियार्थेषु न कर्मस्वनुषज्जते ।\nसर्वसङ्कल्पसंन्यासी योगारूढस्तदोच्यते ॥ 4 ॥\n\nउद्धरेदात्मनात्मानं नात्मानमवसादयेत् ।\nआत्मैव ह्यात्मनो बन्धुरात्मैव रिपुरात्मनः ॥ 5 ॥\n\nबन्धुरात्मात्मनस्तस्य येनात्मैवात्मना जितः ।\nअनात्मनस्तु शत्रुत्वे वर्तेतात्मैव शत्रुवत् ॥ 6 ॥\n\nजितात्मनः प्रशान्तस्य परमात्मा समाहितः ।\nशीतोष्णसुखदुःखेषु तथा मानापमानयोः ॥ 7 ॥\n\nज्ञानविज्ञानतृप्तात्मा कूटस्थो विजितेन्द्रियः ।\nयुक्त इत्युच्यते योगी समलोष्टाश्मकाञ्चनः ॥ 8 ॥\n\nसुहृन्मित्रार्युदासीनमध्यस्थद्वेष्यबन्धुषु ।\nसाधुष्वपि च पापेषु समबुद्धिर्विशिष्यते ॥ 9 ॥\n\nयोगी युञ्जीत सततमात्मानं रहसि स्थितः ।\nएकाकी यतचित्तात्मा निराशीरपरिग्रहः ॥ 10 ॥\n\nशुचौ देशे प्रतिष्ठाप्य स्थिरमासनमात्मनः ।\nनात्युच्छ्रितं नातिनीचं चैलाजिनकुशोत्तरम् ॥ 11 ॥\n\nतत्रैकाग्रं मनः कृत्वा यतचित्तेन्द्रियक्रियाः ।\nउपविश्यासने युञ्ज्याद्योगमात्मविशुद्धये ॥ 12 ॥\n\nसमं कायशिरोग्रीवं धारयन्नचलं स्थिरः ।\nसम्प्रेक्ष्य नासिकाग्रं स्वं दिशश्चानवलोकयन् ॥ 13 ॥\n\nप्रशान्तात्मा विगतभीर्ब्रह्मचारिव्रते स्थितः ।\nमनः संयम्य मच्चित्तो युक्त आसीत मत्परः ॥ 14 ॥\n\nयुञ्जन्नेवं सदात्मानं योगी नियतमानसः ।\nशान्तिं निर्वाणपरमां मत्संस्थामधिगच्छति ॥ 15 ॥\n\nनात्यश्नतस्तु योगोस्ति न चैकान्तमनश्नतः ।\nन चातिस्वप्नशीलस्य जाग्रतो नैव चार्जुन ॥ 16 ॥\n\nयुक्ताहारविहारस्य युक्तचेष्टस्य कर्मसु ।\nयुक्तस्वप्नावबोधस्य योगो भवति दुःखहा ॥ 17 ॥\n\nयदा विनियतं चित्तमात्मन्येवावतिष्ठते ।\nनिःस्पृहः सर्वकामेभ्यो युक्त इत्युच्यते तदा ॥ 18 ॥\n\nयथा दीपो निवातस्थो नेङ्गते सोपमा स्मृता ।\nयोगिनो यतचित्तस्य युञ्जतो योगमात्मनः ॥ 19 ॥\n\nयत्रोपरमते चित्तं निरुद्धं योगसेवया ।\nयत्र चैवात्मनात्मानं पश्यन्नात्मनि तुष्यति ॥ 20 ॥\n\nसुखमात्यन्तिकं यत्तद्बुद्धिग्राह्यमतीन्द्रियम् ।\nवेत्ति यत्र न चैवायं स्थितश्चलति तत्त्वतः ॥ 21 ॥\n\nयं लब्ध्वा चापरं लाभं मन्यते नाधिकं ततः ।\nयस्मिन्स्थितो न दुःखेन गुरुणापि विचाल्यते ॥ 22 ॥\n\nतं विद्याद्दुःखसंयोगवियोगं योगसञ्ज्ञितम् ।\nस निश्चयेन योक्तव्यो योगोनिर्विण्णचेतसा ॥ 23 ॥\n\nसङ्कल्पप्रभवान्कामांस्त्यक्त्वा सर्वानशेषतः ।\nमनसैवेन्द्रियग्रामं विनियम्य समन्ततः ॥ 24 ॥\n\nशनैः शनैरुपरमेद्बुद्ध्या धृतिगृहीतया ।\nआत्मसंस्थं मनः कृत्वा न किञ्चिदपि चिन्तयेत् ॥ 25 ॥\n\nयतो यतो निश्चरति मनश्चञ्चलमस्थिरम् ।\nततस्ततो नियम्यैतदात्मन्येव वशं नयेत् ॥ 26 ॥\n\nप्रशान्तमनसं ह्येनं योगिनं सुखमुत्तमम् ।\nउपैति शान्तरजसं ब्रह्मभूतमकल्मषम् ॥ 27 ॥\n\nयुञ्जन्नेवं सदात्मानं योगी विगतकल्मषः ।\nसुखेन ब्रह्मसंस्पर्शमत्यन्तं सुखमश्नुते ॥ 28 ॥\n\nसर्वभूतस्थमात्मानं सर्वभूतानि चात्मनि ।\nईक्षते योगयुक्तात्मा सर्वत्र समदर्शनः ॥ 29 ॥\n\nयो मां पश्यति सर्वत्र सर्वं च मयि पश्यति ।\nतस्याहं न प्रणश्यामि स च मे न प्रणश्यति ॥ 30 ॥\n\nसर्वभूतस्थितं यो मां भजत्येकत्वमास्थितः ।\nसर्वथा वर्तमानोपि स योगी मयि वर्तते ॥ 31 ॥\n\nआत्मौपम्येन सर्वत्र समं पश्यति योर्जुन ।\nसुखं वा यदि वा दुःखं स योगी परमो मतः ॥ 32 ॥\n\nअर्जुन उवाच योयं योगस्त्वया प्रोक्तः साम्येन मधुसूदन ।\nएतस्याहं न पश्यामि चञ्चलत्वात्स्थितिं स्थिराम् ॥ 33 ॥\n\nचञ्चलं हि मनः कृष्ण प्रमाथि बलवद्दृढम् ।\nतस्याहं निग्रहं मन्ये वायोरिव सुदुष्करम् ॥ 34 ॥\n\nश्रीभगवानुवाच असंशयं महाबाहो मनो दुर्निग्रहं चलम् ।\nअभ्यासेन तु कौन्तेय वैराग्येण च गृह्यते ॥ 35 ॥\n\nअसंयतात्मना योगो दुष्प्राप इति मे मतिः ।\nवश्यात्मना तु यतता शक्योवाप्तुमुपायतः ॥ 36 ॥\n\nअर्जुन उवाच अयतिः श्रद्धयोपेतो योगाच्चलितमानसः ।\nअप्राप्य योगसंसिद्धिं कां गतिं कृष्ण गच्छति ॥ 37 ॥\n\nकच्चिन्नोभयविभ्रष्टश्छिन्नाभ्रमिव नश्यति ।\nअप्रतिष्ठो महाबाहो विमूढो ब्रह्मणः पथि ॥ 38 ॥\n\nएतन्मे संशयं कृष्ण छेत्तुमर्हस्यशेषतः ।\nत्वदन्यः संशयस्यास्य छेत्ता न ह्युपपद्यते ॥ 39 ॥\n\nश्रीभगवानुवाच पार्थ नैवेह नामुत्र विनाशस्तस्य विद्यते ।\nन हि कल्याणकृत्कश्चिद्दुर्गतिं तात गच्छति ॥ 40 ॥\n\nप्राप्य पुण्यकृतां लोकानुषित्वा शाश्वतीः समाः ।\nशुचीनां श्रीमतां गेहे योगभ्रष्टोभिजायते ॥ 41 ॥\n\nअथवा योगिनामेव कुले भवति धीमताम् ।\nएतद्धि दुर्लभतरं लोके जन्म यदीदृशम् ॥ 42 ॥\n\nतत्र तं बुद्धिसंयोगं लभते पौर्वदेहिकम् ।\nयतते च ततो भूयः संसिद्धौ कुरुनन्दन ॥ 43 ॥\n\nपूर्वाभ्यासेन तेनैव ह्रियते ह्यवशोपि सः ।\nजिज्ञासुरपि योगस्य शब्दब्रह्मातिवर्तते ॥ 44 ॥\n\nप्रयत्नाद्यतमानस्तु योगी संशुद्धकिल्बिषः ।\nअनेकजन्मसंसिद्धस्ततो याति परां गतिम् ॥ 45 ॥\n\nतपस्विभ्योधिको योगी ज्ञानिभ्योपि मतोधिकः ।\nकर्मिभ्यश्चाधिको योगी तस्माद्योगी भवार्जुन ॥ 46 ॥\n\nयोगिनामपि सर्वेषां मद्गतेनान्तरात्मना ।\nश्रद्धावान्भजते यो मां स मे युक्ततमो मतः ॥ 47 ॥"
    },
  {
    "id": 7,
    "title": "અધ્યાય ૭",
    "name": "ज्ञानविज्ञानयोग",
    "url": "https://i.pinimg.com/564x/34/ac/83/34ac83ebf7a01c324ab513a5d1a1725a.jpg",
    "shloka": "श्रीभगवानुवाच मय्यासक्तमनाः पार्थ योगं युञ्जन्मदाश्रयः ।\nअसंशयं समग्रं मां यथा ज्ञास्यसि तच्छृणु ॥ 1 ॥\n\nज्ञानं ते हं सविज्ञानमिदं वक्ष्याम्यशेषतः ।\nयज्ज्ञात्वा नेह भूयोन्यज्ज्ञातव्यमवशिष्यते ॥ 2 ॥\n\nमनुष्याणां सहस्रेषु कश्चिद्यतति सिद्धये ।\nयततामपि सिद्धानां कश्चिन्मां वेत्ति तत्त्वतः ॥ 3 ॥\n\nभूमिरापोनलो वायुः खं मनो बुद्धिरेव च ।\nअहङ्कार इतीयं मे भिन्ना प्रकृतिरष्टधा ॥ 4 ॥\n\nअपरेयमितस्त्वन्यां प्रकृतिं विद्धि मे पराम् ।\nजीवभूतां महाबाहो ययेदं धार्यते जगत् ॥ 5 ॥\n\nएतद्योनीनि भूतानि सर्वाणीत्युपधारय ।\nअहं कृत्स्नस्य जगतः प्रभवः प्रलयस्तथा ॥ 6 ॥\n\nमत्तः परतरं नान्यत्किञ्चिदस्ति धनञ्जय ।\nमयि सर्वमिदं प्रोतं सूत्रे मणिगणा इव ॥ 7 ॥\n\nरसोहमप्सु कौन्तेय प्रभास्मि शशिसूर्ययोः ।\nप्रणवः सर्ववेदेषु शब्दः खे पौरुषं नृषु ॥ 8 ॥\n\nपुण्यो गन्धः पृथिव्यां च तेजश्चास्मि विभावसौ ।\nजीवनं सर्वभूतेषु तपश्चास्मि तपस्विषु ॥ 9 ॥\n\nबीजं मां सर्वभूतानां विद्धि पार्थ सनातनम् ।\nबुद्धिर्बुद्धिमतामस्मि तेजस्तेजस्विनामहम् ॥ 10 ॥\n\nबलं बलवतां चाहं कामरागविवर्जितम् ।\nधर्माविरुद्धो भूतेषु कामोस्मि भरतर्षभ ॥ 11 ॥\n\nये चैव सात्त्विका भावा राजसास्तामसाश्च ये ।\nमत्त एवेति तान्विद्धि न त्वहं तेषु ते मयि ॥ 12 ॥\n\nत्रिभिर्गुणमयैर्भावैरेभिः सर्वमिदं जगत् ।\nमोहितं नाभिजानाति मामेभ्यः परमव्ययम् ॥ 13 ॥\n\nदैवी ह्येषा गुणमयी मम माया दुरत्यया ।\nमामेव ये प्रपद्यन्ते मायामेतां तरन्ति ते ॥ 14 ॥\n\nन मां दुष्कृतिनो मूढाः प्रपद्यन्ते नराधमाः ।\nमाययापहृतज्ञाना आसुरं भावमाश्रिताः ॥ 15 ॥\n\nचतुर्विधा भजन्ते मां जनाः सुकृतिनोर्जुन ।\nआर्तो जिज्ञासुरर्थार्थी ज्ञानी च भरतर्षभ ॥ 16 ॥\n\nतेषां ज्ञानी नित्ययुक्त एकभक्तिर्विशिष्यते ।\nप्रियो हि ज्ञानिनोत्यर्थमहं स च मम प्रियः ॥ 17 ॥\n\nउदाराः सर्व एवैते ज्ञानी त्वात्मैव मे मतम् ।\nआस्थितः स हि युक्तात्मा मामेवानुत्तमां गतिम् ॥ 18 ॥\n\nबहूनां जन्मनामन्ते ज्ञानवान्मां प्रपद्यते ।\nवासुदेवः सर्वमिति स महात्मा सुदुर्लभः ॥ 19 ॥\n\nकामैस्तैस्तैर्हृतज्ञानाः प्रपद्यन्तेन्यदेवताः ।\nतं तं नियममास्थाय प्रकृत्या नियताः स्वया ॥ 20 ॥\n\nयो यो यां यां तनुं भक्तः श्रद्धयार्चितुमिच्छति ।\nतस्य तस्याचलां श्रद्धां तामेव विदधाम्यहम् ॥ 21 ॥\n\nस तया श्रद्धया युक्तस्तस्याराधनमीहते ।\nलभते च ततः कामान्मयैव विहितान्हि तान् ॥ 22 ॥\n\nअन्तवत्तु फलं तेषां तद्भवत्यल्पमेधसाम् ।\nदेवान्देवयजो यान्ति मद्भक्ता यान्ति मामपि ॥ 23 ॥\n\nअव्यक्तं व्यक्तिमापन्नं मन्यन्ते मामबुद्धयः ।\nपरं भावमजानन्तो ममाव्ययमनुत्तमम् ॥ 24 ॥\n\nनाहं प्रकाशः सर्वस्य योगमायासमावृतः ।\nमूढोयं नाभिजानाति लोको मामजमव्ययम् ॥ 25 ॥\n\nवेदाहं समतीतानि वर्तमानानि चार्जुन ।\nभविष्याणि च भूतानि मां तु वेद न कश्चन ॥ 26 ॥\n\nइच्छाद्वेषसमुत्थेन द्वन्द्वमोहेन भारत ।\nसर्वभूतानि संमोहं सर्गे यान्ति परन्तप ॥ 27 ॥\n\nयेषां त्वन्तगतं पापं जनानां पुण्यकर्मणाम् ।\nते द्वन्द्वमोहनिर्मुक्ता भजन्ते मां दृढव्रताः ॥ 28 ॥\n\nजरामरणमोक्षाय मामाश्रित्य यतन्ति ये ।\nते ब्रह्म तद्विदुः कृत्स्नमध्यात्मं कर्म चाखिलम् ॥ 29 ॥\n\nसाधिभूताधिदैवं मां साधियज्ञं च ये विदुः ।\nप्रयाणकालेपि च मां ते विदुर्युक्तचेतसः ॥ 30 ॥"
    },
  {
    "id": 8,
    "title": "અધ્યાય ૮",
    "name": "अक्षरब्रह्मयोग",
    "url": "https://i.pinimg.com/564x/fc/89/17/fc89179efd811b1515aeb39a8bf1587d.jpg",
    "shloka": "अर्जुन उवाच किं तद्ब्रह्म किमध्यात्मं किं कर्म पुरुषोत्तम ।\nअधिभूतं च किं प्रोक्तमधिदैवं किमुच्यते ॥ 1 ॥\n\nअधियज्ञः कथं कोत्र देहेस्मिन्मधुसूदन ।\nप्रयाणकाले च कथं ज्ञेयोसि नियतात्मभिः ॥ 2 ॥\n\nश्रीभगवानुवाच अक्षरं ब्रह्म परमं स्वभावोध्यात्ममुच्यते ।\nभूतभावोद्भवकरो विसर्गः कर्मसञ्ज्ञितः ॥ 3 ॥\n\nअधिभूतं क्षरो भावः पुरुषश्चाधिदैवतम् ।\nअधियज्ञोहमेवात्र देहे देहभृतां वर ॥ 4 ॥\n\nअन्तकाले च मामेव स्मरन्मुक्त्वा कलेवरम् ।\nयः प्रयाति स मद्भावं याति नास्त्यत्र संशयः ॥ 5 ॥\n\nयं यं वापि स्मरन्भावं त्यजत्यन्ते कलेवरम् ।\nतं तमेवैति कौन्तेय सदा तद्भावभावितः ॥ 6 ॥\n\nतस्मात्सर्वेषु कालेषु मामनुस्मर युध्य च ।\nमय्यर्पितमनोबुद्धिर्मामेवैष्यस्यसंशयम् ॥ 7 ॥\n\nअभ्यासयोगयुक्तेन चेतसा नान्यगामिना ।\nपरमं पुरुषं दिव्यं याति पार्थानुचिन्तयन् ॥ 8 ॥\n\nकविं पुराणमनुशासितारमणोरणीयंसमनुस्मरेद्यः ।\nसर्वस्य धातारमचिन्त्यरूपमादित्यवर्णं तमसः परस्तात् ॥ 9 ॥\n\nप्रयाणकाले मनसाचलेन भक्त्या युक्तो योगबलेन चैव ।\nभ्रुवोर्मध्ये प्राणमावेश्य सम्यक्स तं परं पुरुषमुपैति दिव्यम् ॥ 10 ॥\n\nयदक्षरं वेदविदो वदन्ति विशन्ति यद्यतयो वीतरागाः ।\nयदिच्छन्तो ब्रह्मचर्यं चरन्ति तत्ते पदं सङ्ग्रहेण प्रवक्ष्ये ॥ 11 ॥\n\nसर्वद्वाराणि संयम्य मनो हृदि निरुध्य च ।\nमूर्ध्न्याधायात्मनः प्राणमास्थितो योगधारणाम् ॥ 12 ॥\n\nओमित्येकाक्षरं ब्रह्म व्याहरन्मामनुस्मरन् ।\nयः प्रयाति त्यजन्देहं स याति परमां गतिम् ॥ 13 ॥\n\nअनन्यचेताः सततं यो मां स्मरति नित्यशः ।\nतस्याहं सुलभः पार्थ नित्ययुक्तस्य योगिनः ॥ 14 ॥\n\nमामुपेत्य पुनर्जन्म दुःखालयमशाश्वतम् ।\nनाप्नुवन्ति महात्मानः संसिद्धिं परमां गताः ॥ 15 ॥\n\nआब्रह्मभुवनाल्लोकाः पुनरावर्तिनोर्जुन ।\nमामुपेत्य तु कौन्तेय पुनर्जन्म न विद्यते ॥ 16 ॥\n\nसहस्रयुगपर्यन्तमहर्यद्ब्रह्मणो विदुः ।\nरात्रिं युगसहस्रान्तां तेहोरात्रविदो जनाः ॥ 17 ॥\n\nअव्यक्ताद्व्यक्तयः सर्वाः प्रभवन्त्यहरागमे ।\nरात्र्यागमे प्रलीयन्ते तत्रैवाव्यक्तसञ्ज्ञके ॥ 18 ॥\n\nभूतग्रामः स एवायं भूत्वा भूत्वा प्रलीयते ।\nरात्र्यागमेवशः पार्थ प्रभवत्यहरागमे ॥ 19 ॥\n\nपरस्तस्मात्तु भावोन्योव्यक्तोव्यक्तात्सनातनः ।\nयः स सर्वेषु भूतेषु नश्यत्सु न विनश्यति ॥ 20 ॥\n\nअव्यक्तोक्षर इत्युक्तस्तमाहुः परमां गतिम् ।\nयं प्राप्य न निवर्तन्ते तद्धाम परमं मम ॥ 21 ॥\n\nपुरुषः स परः पार्थ भक्त्या लभ्यस्त्वनन्यया ।\nयस्यान्तःस्थानि भूतानि येन सर्वमिदं ततम् ॥ 22 ॥\n\nयत्र काले त्वनावृत्तिमावृत्तिं चैव योगिनः ।\nप्रयाता यान्ति तं कालं वक्ष्यामि भरतर्षभ ॥ 23 ॥\n\nअग्निर्जोतिरहः शुक्लः षण्मासा उत्तरायणम् ।\nतत्र प्रयाता गच्छन्ति ब्रह्म ब्रह्मविदो जनाः ॥ 24 ॥\n\nधूमो रात्रिस्तथा कृष्णः षण्मासा दक्षिणायनम् ।\nतत्र चान्द्रमसं ज्योतिर्योगी प्राप्य निवर्तते ॥ 25 ॥\n\nशुक्लकृष्णे गती ह्येते जगतः शाश्वते मते ।\nएकया यात्यनावृत्तिमन्ययावर्तते पुनः ॥ 26 ॥\n\nनैते सृती पार्थ जानन्योगी मुह्यति कश्चन ।\nतस्मात्सर्वेषु कालेषु योगयुक्तो भवार्जुन ॥ 27 ॥\n\nवेदेषु यज्ञेषु तपःसु चैव दानेषु यत्पुण्यफलं प्रदिष्टम् ।\nअत्येति तत्सर्वमिदं विदित्वायोगी परं स्थानमुपैति चाद्यम् ॥ 28 ॥"
  },
  {
    "id": 9,
    "title": "અધ્યાય ૯",
    "name": "राजविद्याराजगुह्ययोग",
    "url": "https://i.pinimg.com/564x/7b/ff/c1/7bffc1f08f5d60bda223381426966afb.jpg",
    "shloka": "श्रीभगवानुवाच इदं तु ते गुह्यतमं प्रवक्ष्याम्यनसूयवे ।\nज्ञानं विज्ञानसहितं यज्ज्ञात्वा मोक्ष्यसेशुभात् ॥ 1 ॥\n\nराजविद्या राजगुह्यं पवित्रमिदमुत्तमम् ।\nप्रत्यक्षावगमं धर्म्यं सुसुखं कर्तुमव्ययम् ॥ 2 ॥\n\nअश्रद्दधानाः पुरुषा धर्मस्यास्य परन्तप ।\nअप्राप्य मां निवर्तन्ते मृत्युसंसारवर्त्मनि ॥ 3 ॥\n\nमया ततमिदं सर्वं जगदव्यक्तमूर्तिना ।\nमत्स्थानि सर्वभूतानि न चाहं तेष्ववस्थितः ॥ 4 ॥\n\nन च मत्स्थानि भूतानि पश्य मे योगमैश्वरम् ।\nभूतभृन्न च भूतस्थो ममात्मा भूतभावनः ॥ 5 ॥\n\nयथाकाशस्थितो नित्यं वायुः सर्वत्रगो महान् ।\nतथा सर्वाणि भूतानि मत्स्थानीत्युपधारय ॥ 6 ॥\n\nसर्वभूतानि कौन्तेय प्रकृतिं यान्ति मामिकाम् ।\nकल्पक्षये पुनस्तानि कल्पादौ विसृजाम्यहम् ॥ 7 ॥\n\nप्रकृतिं स्वामवष्टभ्य विसृजामि पुनः पुनः ।\nभूतग्राममिमं कृत्स्नमवशं प्रकृतेर्वशात् ॥ 8 ॥\n\nन च मां तानि कर्माणि निबध्नन्ति धनञ्जय ।\nउदासीनवदासीनमसक्तं तेषु कर्मसु ॥ 9 ॥\n\nमयाध्यक्षेण प्रकृतिः सूयते सचराचरम् ।\nहेतुनानेन कौन्तेय जगद्विपरिवर्तते ॥ 10 ॥\n\nअवजानन्ति मां मूढा मानुषीं तनुमाश्रितम् ।\nपरं भावमजानन्तो मम भूतमहेश्वरम् ॥ 11 ॥\n\nमोघाशा मोघकर्माणो मोघज्ञाना विचेतसः ।\nराक्षसीमासुरीं चैव प्रकृतिं मोहिनीं श्रिताः ॥ 12 ॥\n\nमहात्मानस्तु मां पार्थ दैवीं प्रकृतिमाश्रिताः ।\nभजन्त्यनन्यमनसो ज्ञात्वा भूतादिमव्ययम् ॥ 13 ॥\n\nसततं कीर्तयन्तो मां यतन्तश्च दृढव्रताः ।\nनमस्यन्तश्च मां भक्त्या नित्ययुक्ता उपासते ॥ 14 ॥\n\nज्ञानयज्ञेन चाप्यन्ये यजन्तो मामुपासते ।\nएकत्वेन पृथक्त्वेन बहुधा विश्वतोमुखम् ॥ 15 ॥\n\nअहं क्रतुरहं यज्ञः स्वधाहमहमौषधम् ।\nमन्त्रोहमहमेवाज्यमहमग्निरहं हुतम् ॥ 16 ॥\n\nपिताहमस्य जगतो माता धाता पितामहः ।\nवेद्यं पवित्रमोङ्कार ऋक्साम यजुरेव च ॥ 17 ॥\n\nगतिर्भर्ता प्रभुः साक्षी निवासः शरणं सुहृत् ।\nप्रभवः प्रलयः स्थानं निधानं बीजमव्ययम् ॥ 18 ॥\n\nतपाम्यहमहं वर्षं निगृह्णाम्युत्सृजामि च ।\nअमृतं चैव मृत्युश्च सदसच्चाहमर्जुन ॥ 19 ॥\n\nत्रैविद्या मां सोमपाः पूतपापा यज्ञैरिष्ट्वा स्वर्गतिं प्रार्थयन्ते ।\nते पुण्यमासाद्य सुरेन्द्रलोकमश्नन्ति दिव्यान्दिवि देवभोगान् ॥ 20 ॥\n\nते तं भुक्त्वा स्वर्गलोकं विशालं क्षीणे पुण्ये मर्त्यलोकं विशन्ति ।\nएवं त्रयीधर्ममनुप्रपन्ना गतागतं कामकामा लभन्ते ॥ 21 ॥\n\nअनन्याश्चिन्तयन्तो मां ये जनाः पर्युपासते ।\nएषां नित्याभियुक्तानां योगक्षेमं वहाम्यहम् ॥ 22॥\nयेप्यन्यदेवता भक्ता यजन्ते श्रद्धयान्विताः ।\nतेपि मामेव कौन्तेय यजन्त्यविधिपूर्वकम् ॥ 23 ॥\n\nअहं हि सर्वयज्ञानां भोक्ता च प्रभुरेव च ।\nन तु मामभिजानन्ति तत्त्वेनातश्च्यवन्ति ते ॥ 24 ॥\n\nयान्ति देवव्रता देवान्पितून्यान्ति पितृव्रताः ।\nभूतानि यान्ति भूतेज्या यान्ति मद्याजिनोपि माम् ॥ 25 ॥\n\nपत्रं पुष्पं फलं तोयं यो मे भक्त्या प्रयच्छति ।\nतदहं भक्त्युपहृतमश्नामि प्रयतात्मनः ॥ 26 ॥\n\nयत्करोषि यदश्नासि यज्जुहोषि ददासि यत् ।\nयत्तपस्यसि कौन्तेय तत्कुरुष्व मदर्पणम् ॥ 27 ॥\n\nशुभाशुभफलैरेवं मोक्ष्यसे कर्मबन्धनैः ।\nसंन्यासयोगयुक्तात्मा विमुक्तो मामुपैष्यसि ॥ 28 ॥\n\nसमोहं सर्वभूतेषु न मे द्वेष्योस्ति न प्रियः ।\nये भजन्ति तु मां भक्त्या मयि ते तेषु चाप्यहम् ॥ 29 ॥\n\nअपि चेत्सुदुराचारो भजते मामनन्यभाक् ।\nसाधुरेव स मन्तव्यः सम्यग्व्यवसितो हि सः ॥ 30 ॥\n\nक्षिप्रं भवति धर्मात्मा शश्वच्छान्तिं निगच्छति ।\nकौन्तेय प्रतिजानीहि न मे भक्तः प्रणश्यति ॥ 31 ॥\n\nमां हि पार्थ व्यपाश्रित्य येपि स्युः पापयोनयः ।\nस्त्रियो वैश्यास्तथा शूद्रास्तेपि यान्ति परां गतिम् ॥ 32 ॥\n\nकिं पुनर्ब्राह्मणाः पुण्या भक्ता राजर्षयस्तथा ।\nअनित्यमसुखं लोकमिमं प्राप्य भजस्व माम् ॥ 33 ॥\n\nमन्मना भव मद्भक्तो मद्याजी मां नमस्कुरु ।\nमामेवैष्यसि युक्त्वैवमात्मानं मत्परायणः ॥ 34 ॥"
  },
  {
    "id": 10,
    "title": "અધ્યાય ૧૦",
    "name": "विभूतियोग",
    "url": "https://i.pinimg.com/564x/2c/24/e3/2c24e36223502fe2be9cc5c98e55cccb.jpg",
    "shloka": "श्रीभगवानुवाच भूय एव महाबाहो शृणु मे परमं वचः ।\nयत्तेहं प्रीयमाणाय वक्ष्यामि हितकाम्यया ॥ 1 ॥\n\nन मे विदुः सुरगणाः प्रभवं न महर्षयः ।\nअहमादिर्हि देवानां महर्षीणां च सर्वशः ॥ 2 ॥\n\nयो मामजमनादिं च वेत्ति लोकमहेश्वरम् ।\nअसंमूढः स मर्त्येषु सर्वपापैः प्रमुच्यते ॥ 3 ॥\n\nबुद्धिर्ज्ञानमसंमोहः क्षमा सत्यं दमः शमः ।\nसुखं दुःखं भवोभावो भयं चाभयमेव च ॥ 4 ॥\n\nअहिंसा समता तुष्टिस्तपो दानं यशोयशः ।\nभवन्ति भावा भूतानां मत्त एव पृथग्विधाः ॥ 5 ॥\n\nमहर्षयः सप्त पूर्वे चत्वारो मनवस्तथा ।\nमद्भावा मानसा जाता येषां लोक इमाः प्रजाः ॥ 6 ॥\n\nएतां विभूतिं योगं च मम यो वेत्ति तत्त्वतः ।\nसोविकम्पेन योगेन युज्यते नात्र संशयः ॥ 7 ॥\n\nअहं सर्वस्य प्रभवो मत्तः सर्वं प्रवर्तते ।\nइति मत्वा भजन्ते मां बुधा भावसमन्विताः ॥ 8 ॥\n\nमच्चित्ता मद्गतप्राणा बोधयन्तः परस्परम् ।\nकथयन्तश्च मां नित्यं तुष्यन्ति च रमन्ति च ॥ 9 ॥\n\nतेषां सततयुक्तानां भजतां प्रीतिपूर्वकम् ।\nददामि बुद्धियोगं तं येन मामुपयान्ति ते ॥ 10 ॥\n\nतेषामेवानुकम्पार्थमहमज्ञानजं तमः ।\nनाशयाम्यात्मभावस्थो ज्ञानदीपेन भास्वता ॥ 11 ॥\n\nअर्जुन उवाच परं ब्रह्म परं धाम पवित्रं परमं भवान् ।\nपुरुषं शाश्वतं दिव्यमादिदेवमजं विभुम् ॥ 12 ॥\n\nआहुस्त्वामृषयः सर्वे देवर्षिर्नारदस्तथा ।\nअसितो देवलो व्यासः स्वयं चैव ब्रवीषि मे ॥ 13 ॥\n\nसर्वमेतदृतं मन्ये यन्मां वदसि केशव ।\nन हि ते भगवन्व्यक्तिं विदुर्देवा न दानवाः ॥ 14 ॥\n\nस्वयमेवात्मनात्मानं वेत्थ त्वं पुरुषोत्तम ।\nभूतभावन भूतेश देवदेव जगत्पते ॥ 15 ॥\n\nवक्तुमर्हस्यशेषेण दिव्या ह्यात्मविभूतयः ।\nयाभिर्विभूतिभिर्लोकानिमांस्त्वं व्याप्य तिष्ठसि ॥ 16 ॥\n\nकथं विद्यामहं योगिंस्त्वां सदा परिचिन्तयन् ।\nकेषु केषु च भावेषु चिन्त्योसि भगवन्मया ॥ 17 ॥\n\nविस्तरेणात्मनो योगं विभूतिं च जनार्दन ।\nभूयः कथय तृप्तिर्हि शृण्वतो नास्ति मेमृतम् ॥ 18 ॥\n\nश्रीभगवानुवाच हन्त ते कथयिष्यामि दिव्या ह्यात्मविभूतयः ।\nप्राधान्यतः कुरुश्रेष्ठ नास्त्यन्तो विस्तरस्य मे ॥ 19 ॥\n\nअहमात्मा गुडाकेश सर्वभूताशयस्थितः ।\nअहमादिश्च मध्यं च भूतानामन्त एव च ॥ 20 ॥\n\nआदित्यानामहं विष्णुर्ज्योतिषां रविरंशुमान् ।\nमरीचिर्मरुतामस्मि नक्षत्राणामहं शशी ॥ 21 ॥\n\nवेदानां सामवेदोस्मि देवानामस्मि वासवः ।\nइन्द्रियाणां मनश्चास्मि भूतानामस्मि चेतना ॥ 22 ॥\n\nरुद्राणां शङ्करश्चास्मि वित्तेशो यक्षरक्षसाम् ।\nवसूनां पावकश्चास्मि मेरुः शिखरिणामहम् ॥ 23 ॥\n\nपुरोधसां च मुख्यं मां विद्धि पार्थ बृहस्पतिम् ।\nसेनानीनामहं स्कन्दः सरसामस्मि सागरः ॥ 24 ॥\n\nमहर्षीणां भृगुरहं गिरामस्म्येकमक्षरम् ।\nयज्ञानां जपयज्ञोस्मि स्थावराणां हिमालयः ॥ 25 ॥\n\nअश्वत्थः सर्ववृक्षाणां देवर्षीणां च नारदः ।\nगन्धर्वाणां चित्ररथः सिद्धानां कपिलो मुनिः ॥ 26 ॥\n\nउच्चैःश्रवसमश्वानां विद्धि माममृतोद्भवम् ।\nऐरावतं गजेन्द्राणां नराणां च नराधिपम् ॥ 27 ॥\n\nआयुधानामहं वज्रं धेनूनामस्मि कामधुक् ।\nप्रजनश्चास्मि कन्दर्पः सर्पाणामस्मि वासुकिः ॥ 28 ॥\n\nअनन्तश्चास्मि नागानां वरुणो यादसामहम् ।\nपितूणामर्यमा चास्मि यमः संयमतामहम् ॥ 29 ॥\n\nप्रह्लादश्चास्मि दैत्यानां कालः कलयतामहम् ।\nमृगाणां च मृगेन्द्रोहं वैनतेयश्च पक्षिणाम् ॥ 30 ॥\n\nपवनः पवतामस्मि रामः शस्त्रभृतामहम् ।\nझषाणां मकरश्चास्मि स्रोतसामस्मि जाह्नवी ॥ 31 ॥\n\nसर्गाणामादिरन्तश्च मध्यं चैवाहमर्जुन ।\nअध्यात्मविद्या विद्यानां वादः प्रवदतामहम् ॥ 32 ॥\n\nअक्षराणामकारोस्मि द्वन्द्वः सामासिकस्य च ।\nअहमेवाक्षयः कालो धाताहं विश्वतोमुखः ॥ 33 ॥\n\nमृत्युः सर्वहरश्चाहमुद्भवश्च भविष्यताम् ।\nकीर्तिः श्रीर्वाक्च नारीणां स्मृतिर्मेधा धृतिः क्षमा ॥ 34 ॥\n\nबृहत्साम तथा साम्नां गायत्री छन्दसामहम् ।\nमासानां मार्गशीर्षोहमृतूनां कुसुमाकरः ॥ 35 ॥\n\nद्यूतं छलयतामस्मि तेजस्तेजस्विनामहम् ।\nजयोस्मि व्यवसायोस्मि सत्त्वं सत्त्ववतामहम् ॥ 36 ॥\n\nवृष्णीनां वासुदेवोस्मि पाण्डवानां धनञ्जयः ।\nमुनीनामप्यहं व्यासः कवीनामुशना कविः ॥ 37 ॥\n\nदण्डो दमयतामस्मि नीतिरस्मि जिगीषताम् ।\nमौनं चैवास्मि गुह्यानां ज्ञानं ज्ञानवतामहम् ॥ 38 ॥\n\nयच्चापि सर्वभूतानां बीजं तदहमर्जुन ।\nन तदस्ति विना यत्स्यान्मया भूतं चराचरम् ॥ 39 ॥\n\nनान्तोस्ति मम दिव्यानां विभूतीनां परन्तप ।\nएष तूद्देशतः प्रोक्तो विभूतेर्विस्तरो मया ॥ 40 ॥\n\nयद्यद्विभूतिमत्सत्त्वं श्रीमदूर्जितमेव वा ।\nतत्तदेवावगच्छ त्वं मम तेजोंशसम्भवम् ॥ 41 ॥\n\nअथवा बहुनैतेन किं ज्ञातेन तवार्जुन ।\nविष्टभ्याहमिदं कृत्स्नमेकांशेन स्थितो जगत् ॥ 42 ॥"
    },
  {
    "id": 11,
    "title": "અધ્યાય ૧૧",
    "name": "विश्वरूपदर्शनयोग",
    "url": "https://i.pinimg.com/564x/45/d6/9b/45d69b91440e5411754e0bb555c339cb.jpg",
    "shloka": "अर्जुन उवाच मदनुग्रहाय परमं गुह्यमध्यात्मसंज्ञितम्।\nयत्त्वयोक्तं वचस्तेन मोहोऽयं विगतो मम।।1।।\n\nभवाप्ययौ हि भूतानां श्रुतौ विस्तरशो मया। \nत्वत्तः कमलपत्राक्ष माहात्म्यमपि चाव्ययम्।।2।।\n\nएवमेतद्यथात्थ त्वमात्मानं परमेश्वर। \nद्रष्टुमिच्छामि ते रूपमैश्वरं पुरुषोत्तम।।3।।\n\nमन्यसे यदि तच्छक्यं मया द्रष्टुमिति प्रभो।\n योगेश्वर ततो मे त्वं दर्शयाऽत्मानमव्ययम्।।4।।\n\nश्री भगवानुवाच पश्य मे पार्थ रूपाणि शतशोऽथ सहस्रशः। \nनानाविधानि दिव्यानि नानावर्णाकृतीनि च।।5।।\n\nपश्यादित्यान्वसून्रुद्रानश्िवनौ मरुतस्तथा। \nबहून्यदृष्टपूर्वाणि पश्याऽश्चर्याणि भारत।।6।।\n\nइहैकस्थं जगत्कृत्स्नं पश्याद्य सचराचरम्। \nमम देहे गुडाकेश यच्चान्यद्द्रष्टुमिच्छसि।।7।।\n\nन तु मां शक्यसे द्रष्टुमनेनैव स्वचक्षुषा। \nदिव्यं ददामि ते चक्षुः पश्य मे योगमैश्वरम्।।8।।\n\nसञ्जय उवाच एवमुक्त्वा ततो राजन्महायोगेश्वरो हरिः। \nदर्शयामास पार्थाय परमं रूपमैश्वरम्।।9।।\n\nअनेकवक्त्रनयनमनेकाद्भुतदर्शनम्। \nअनेकदिव्याभरणं दिव्यानेकोद्यतायुधम्।।10।।\n\nदिव्यमाल्याम्बरधरं दिव्यगन्धानुलेपनम्। \nसर्वाश्चर्यमयं देवमनन्तं विश्वतोमुखम्।।11।।\n\nदिवि सूर्यसहस्रस्य भवेद्युगपदुत्थिता। \nयदि भाः सदृशी सा स्याद्भासस्तस्य महात्मनः।।12।।\n\nतत्रैकस्थं जगत्कृत्स्नं प्रविभक्तमनेकधा। \nअपश्यद्देवदेवस्य शरीरे पाण्डवस्तदा।।13।।\n\nततः स विस्मयाविष्टो हृष्टरोमा धनञ्जयः। \nप्रणम्य शिरसा देवं कृताञ्जलिरभाषत।।14।।\n\nअर्जुन उवाच पश्यामि देवांस्तव देव देहे सर्वांस्तथा भूतविशेषसङ्घान्। \nब्रह्माणमीशं कमलासनस्थ मृषींश्च सर्वानुरगांश्च दिव्यान्।।15।।\n\nअनेकबाहूदरवक्त्रनेत्रं पश्यामि त्वां सर्वतोऽनन्तरूपम्। \nनान्तं न मध्यं न पुनस्तवादिं पश्यामि विश्वेश्वर विश्वरूप।।16।।\n\nकिरीटिनं गदिनं चक्रिणं च तेजोराशिं सर्वतोदीप्तिमन्तम्। \nपश्यामि त्वां दुर्निरीक्ष्यं समन्ता द्दीप्तानलार्कद्युतिमप्रमेयम्।।17।।\n\nत्वमक्षरं परमं वेदितव्यं त्वमस्य विश्वस्य परं निधानम्। \nत्वमव्ययः शाश्वतधर्मगोप्ता सनातनस्त्वं पुरुषो मतो मे।।18।।\n\nअनादिमध्यान्तमनन्तवीर्य मनन्तबाहुं शशिसूर्यनेत्रम्। \nपश्यामि त्वां दीप्तहुताशवक्त्रम् स्वतेजसा विश्वमिदं तपन्तम्।।19।।\n\nद्यावापृथिव्योरिदमन्तरं हि व्याप्तं त्वयैकेन दिशश्च सर्वाः। \nदृष्ट्वाऽद्भुतं रूपमुग्रं तवेदं लोकत्रयं प्रव्यथितं महात्मन्।।20।।\n\nअमी हि त्वां सुरसङ्घाः विशन्ति केचिद्भीताः प्राञ्जलयो गृणन्ति। \nस्वस्तीत्युक्त्वा महर्षिसिद्धसङ्घाः स्तुवन्ति त्वां स्तुतिभिः पुष्कलाभिः।।21।।\n\nरुद्रादित्या वसवो ये च साध्या विश्वेऽश्िवनौ मरुतश्चोष्मपाश्च। \nगन्धर्वयक्षासुरसिद्धसङ्घा वीक्षन्ते त्वां विस्मिताश्चैव सर्वे।।22।।\n\nरूपं महत्ते बहुवक्त्रनेत्रं महाबाहो बहुबाहूरुपादम्। \nबहूदरं बहुदंष्ट्राकरालं दृष्ट्वा लोकाः प्रव्यथितास्तथाऽहम्।।23।।\n\nनभःस्पृशं दीप्तमनेकवर्णं व्यात्ताननं दीप्तविशालनेत्रम्। \nदृष्ट्वा हि त्वां प्रव्यथितान्तरात्मा धृतिं न विन्दामि शमं च विष्णो।।24।।\n\nदंष्ट्राकरालानि च ते मुखानि दृष्ट्वैव कालानलसन्निभानि। \nदिशो न जाने न लभे च शर्म प्रसीद देवेश जगन्निवास।।25।।\n\nअमी च त्वां धृतराष्ट्रस्य पुत्राः सर्वे सहैवावनिपालसङ्घैः। \nभीष्मो द्रोणः सूतपुत्रस्तथाऽसौ सहास्मदीयैरपि योधमुख्यैः।।26।।\n\nवक्त्राणि ते त्वरमाणा विशन्ति दंष्ट्राकरालानि भयानकानि। \nकेचिद्विलग्ना दशनान्तरेषु संदृश्यन्ते चूर्णितैरुत्तमाङ्गैः।।27।।\n\nयथा नदीनां बहवोऽम्बुवेगाः समुद्रमेवाभिमुखाः द्रवन्ति। \nतथा तवामी नरलोकवीरा विशन्ति वक्त्राण्यभिविज्वलन्ति।।28।।\n\nयथा प्रदीप्तं ज्वलनं पतङ्गा विशन्ति नाशाय समृद्धवेगाः। \nतथैव नाशाय विशन्ति लोका स्तवापि वक्त्राणि समृद्धवेगाः।।29।।\n\nलेलिह्यसे ग्रसमानः समन्ता ल्लोकान्समग्रान्वदनैर्ज्वलद्भिः। \nतेजोभिरापूर्य जगत्समग्रं भासस्तवोग्राः प्रतपन्ति विष्णो।।30।।\n\nआख्याहि मे को भवानुग्ररूपो नमोऽस्तु ते देववर प्रसीद। \nविज्ञातुमिच्छामि भवन्तमाद्यं न हि प्रजानामि तव प्रवृत्तिम्।।31।।\n\nश्री भगवानुवाच कालोऽस्मि लोकक्षयकृत्प्रवृद्धो लोकान्समाहर्तुमिह प्रवृत्तः। \nऋतेऽपि त्वां न भविष्यन्ति सर्वे येऽवस्थिताः प्रत्यनीकेषु योधाः।।32।।\n\nतस्मात्त्वमुत्तिष्ठ यशो लभस्व जित्वा शत्रून् भुङ्क्ष्व राज्यं समृद्धम्। \nमयैवैते निहताः पूर्वमेव निमित्तमात्रं भव सव्यसाचिन्।।33।।\n\nद्रोणं च भीष्मं च जयद्रथं च कर्णं तथाऽन्यानपि योधवीरान्। \nमया हतांस्त्वं जहि मा व्यथिष्ठा युध्यस्व जेतासि रणे सपत्नान्।।34।।\n\nसञ्जय उवाच एतच्छ्रुत्वा वचनं केशवस्य कृताञ्जलिर्वेपमानः किरीटी। \n\nनमस्कृत्वा भूय एवाह कृष्णं सगद्गदं भीतभीतः प्रणम्य।।35।।\nअर्जुन उवाच स्थाने हृषीकेश तव प्रकीर्त्या जगत् प्रहृष्यत्यनुरज्यते च। \n\nरक्षांसि भीतानि दिशो द्रवन्ति सर्वे नमस्यन्ति च सिद्धसङ्घाः।।36।।\nकस्माच्च ते न नमेरन्महात्मन् गरीयसे ब्रह्मणोऽप्यादिकर्त्रे। \n\nअनन्त देवेश जगन्निवास त्वमक्षरं सदसत्तत्परं यत्।।37।।\nत्वमादिदेवः पुरुषः पुराण स्त्वमस्य विश्वस्य परं निधानम्। \n\nवेत्तासि वेद्यं च परं च धाम त्वया ततं विश्वमनन्तरूप।।38।।\nवायुर्यमोऽग्निर्वरुणः शशाङ्कः प्रजापतिस्त्वं प्रपितामहश्च। \n\nनमो नमस्तेऽस्तु सहस्रकृत्वः पुनश्च भूयोऽपि नमो नमस्ते।।39।।\nनमः पुरस्तादथ पृष्ठतस्ते नमोऽस्तु ते सर्वत एव सर्व। \n\nअनन्तवीर्यामितविक्रमस्त्वं सर्वं समाप्नोषि ततोऽसि सर्वः।।40।।\nसखेति मत्वा प्रसभं यदुक्तं हे कृष्ण हे यादव हे सखेति। \n\nअजानता महिमानं तवेदं मया प्रमादात्प्रणयेन वापि।।41।।\nयच्चावहासार्थमसत्कृतोऽसि विहारशय्यासनभोजनेषु। \n\nएकोऽथवाप्यच्युत तत्समक्षं तत्क्षामये त्वामहमप्रमेयम्।।42।।\nपितासि लोकस्य चराचरस्य त्वमस्य पूज्यश्च गुरुर्गरीयान्। \n\nन त्वत्समोऽस्त्यभ्यधिकः कुतोऽन्यो लोकत्रयेऽप्यप्रतिमप्रभाव।।43।।\nतस्मात्प्रणम्य प्रणिधाय कायं प्रसादये त्वामहमीशमीड्यम्। \n\nपितेव पुत्रस्य सखेव सख्युः प्रियः प्रियायार्हसि देव सोढुम्।।44।।\nअदृष्टपूर्वं हृषितोऽस्मि दृष्ट्वा भयेन च प्रव्यथितं मनो मे। \n\nतदेव मे दर्शय देव रूपं प्रसीद देवेश जगन्निवास।।45।।\nकिरीटिनं गदिनं चक्रहस्त मिच्छामि त्वां द्रष्टुमहं तथैव। \n\nतेनैव रूपेण चतुर्भुजेन सहस्रबाहो भव विश्वमूर्ते।।46।।\nश्री भगवानुवाच मया प्रसन्नेन तवार्जुनेदं रूपं परं दर्शितमात्मयोगात्। \n\nतेजोमयं विश्वमनन्तमाद्यं यन्मे त्वदन्येन न दृष्टपूर्वम्।।47।।\nन वेदयज्ञाध्ययनैर्न दानै र्न च क्रियाभिर्न तपोभिरुग्रैः। \n\nएवंरूपः शक्य अहं नृलोके द्रष्टुं त्वदन्येन कुरुप्रवीर।।48।।\nमा ते व्यथा मा च विमूढभावो दृष्ट्वा रूपं घोरमीदृङ्ममेदम्। \n\nव्यपेतभीः प्रीतमनाः पुनस्त्वं तदेव मे रूपमिदं प्रपश्य।।49।।\nसञ्जय उवाच इत्यर्जुनं वासुदेवस्तथोक्त्वा स्वकं रूपं दर्शयामास भूयः। \n\nआश्वासयामास च भीतमेनं भूत्वा पुनः सौम्यवपुर्महात्मा।।50।।\nअर्जुन उवाच दृष्ट्वेदं मानुषं रूपं तवसौम्यं जनार्दन। \n\nइदानीमस्मि संवृत्तः सचेताः प्रकृतिं गतः।।51।।\nश्री भगवानुवाच सुदुर्दर्शमिदं रूपं दृष्टवानसि यन्मम। \n\nदेवा अप्यस्य रूपस्य नित्यं दर्शनकाङ्क्षिणः।।52।।\nनाहं वेदैर्न तपसा न दानेन न चेज्यया।\n\n शक्य एवंविधो द्रष्टुं दृष्टवानसि मां यथा।।53।।\n\nभक्त्या त्वनन्यया शक्यमहमेवंविधोऽर्जुन। \nज्ञातुं दृष्टुं च तत्त्वेन प्रवेष्टुं च परंतप।।54।।\n\nमत्कर्मकृन्मत्परमो मद्भक्तः सङ्गवर्जितः। \nनिर्वैरः सर्वभूतेषु यः स मामेति पाण्डव।।55।।"
  },
  {
    "id": 12,
    "title": "અધ્યાય ૧૨",
    "name": "भक्तियोग",
    "url": "https://i.pinimg.com/564x/82/8c/f1/828cf15dab35b35dfc1180dd6bd40a4f.jpg",
    "shloka": "अर्जुन उवाचएवं सततयुक्ता ये भक्तास्त्वां पर्युपासते।\nयेचाप्यक्षरमव्यक्तं तेषां के योगवित्तमाः।।1।।\n\nश्री भगवानुवाचमय्यावेश्य मनो ये मां नित्ययुक्ता उपासते।\nश्रद्धया परयोपेतास्ते मे युक्ततमा मताः।।2।।\n\nये त्वक्षरमनिर्देश्यमव्यक्तं पर्युपासते।\nसर्वत्रगमचिन्त्यं च कूटस्थमचलं ध्रुवम्।।3।।\n\nसंनियम्येन्द्रियग्रामं सर्वत्र समबुद्धयः।\nते प्राप्नुवन्ति मामेव सर्वभूतहिते रताः।।4।।\n\nक्लेशोऽधिकतरस्तेषामव्यक्तासक्तचेतसाम्। \nअव्यक्ता हि गतिर्दुःखं देहवद्भिरवाप्यते।।5।।\n\nये तु सर्वाणि कर्माणि मयि संन्यस्य मत्पराः।\nअनन्येनैव योगेन मां ध्यायन्त उपासते।।6।।\n\nतेषामहं समुद्धर्ता मृत्युसंसारसागरात्।\nभवामि नचिरात्पार्थ मय्यावेशितचेतसाम्।।7।।\n\nमय्येव मन आधत्स्व मयि बुद्धिं निवेशय।\nनिवसिष्यसि मय्येव अत ऊर्ध्वं न संशयः।।8।।\n\nअथ चित्तं समाधातुं न शक्नोषि मयि स्थिरम्।\nअभ्यासयोगेन ततो मामिच्छाप्तुं धनञ्जय।।9।।\n\nअभ्यासेऽप्यसमर्थोऽसि मत्कर्मपरमो भव।\nमदर्थमपि कर्माणि कुर्वन् सिद्धिमवाप्स्यसि।।10।।\n\nअथैतदप्यशक्तोऽसि कर्तुं मद्योगमाश्रितः।\nसर्वकर्मफलत्यागं ततः कुरु यतात्मवान्।।11।।\n\nश्रेयो हि ज्ञानमभ्यासाज्ज्ञानाद्ध्यानं विशिष्यते।\nध्यानात्कर्मफलत्यागस्त्यागाच्छान्तिरनन्तरम्।।12।।\n\nअद्वेष्टा सर्वभूतानां मैत्रः करुण एव च।\nनिर्ममो निरहङ्कारः समदुःखसुखः क्षमी।।13।।\n\nसन्तुष्टः सततं योगी यतात्मा दृढनिश्चयः।\nमय्यर्पितमनोबुद्धिर्यो मद्भक्तः स मे प्रियः।।14।।\n\nयस्मान्नोद्विजते लोको लोकान्नोद्विजते च यः।\nहर्षामर्षभयोद्वेगैर्मुक्तो यः स च मे प्रियः।।15।।\n\nअनपेक्षः शुचिर्दक्ष उदासीनो गतव्यथः।\nसर्वारम्भपरित्यागी यो मद्भक्तः स मे प्रियः।।16।।\n\nयो न हृष्यति न द्वेष्टि न शोचति न काङ्क्षति।\nशुभाशुभपरित्यागी भक्ितमान्यः स मे प्रियः।।17।।\n\nसमः शत्रौ च मित्रे च तथा मानापमानयोः।\nशीतोष्णसुखदुःखेषु समः सङ्गविवर्जितः।।18।।\n\nतुल्यनिन्दास्तुतिर्मौनी सन्तुष्टो येनकेनचित्।\nअनिकेतः स्थिरमतिर्भक्ितमान्मे प्रियो नरः।।19।।\n\nये तु धर्म्यामृतमिदं यथोक्तं पर्युपासते।\nश्रद्दधाना मत्परमा भक्तास्तेऽतीव मे प्रियाः।।20।।"
    },
  {
    "id": 13,
    "title": "અધ્યાય ૧૩",
    "name": "क्षेत्र-क्षेत्रज्ञविभागयोग",
    "url": "https://i.pinimg.com/564x/df/b6/e8/dfb6e848a84f04f39ad5588612ba9b57.jpg",
    "shloka": "अर्जुन उवाच प्रकृतिं पुरुषं चैव क्षेत्रं क्षेत्रज्ञमेव च।\n एतद्वेदितुमिच्छामि ज्ञानं ज्ञेयं च केशव।।1।।\n\nश्री भगवानुवाचइदं शरीरं कौन्तेय क्षेत्रमित्यभिधीयते।\nएतद्यो वेत्ति तं प्राहुः क्षेत्रज्ञ इति तद्विदः।।2।।\n\nक्षेत्रज्ञं चापि मां विद्धि सर्वक्षेत्रेषु भारत। \nक्षेत्रक्षेत्रज्ञयोर्ज्ञानं यत्तज्ज्ञानं मतं मम।।3।।\n\nतत्क्षेत्रं यच्च यादृक् च यद्विकारि यतश्च यत्।\nस च यो यत्प्रभावश्च तत्समासेन मे श्रृणु।।4।।\n\nऋषिभिर्बहुधा गीतं छन्दोभिर्विविधैः पृथक्।\nब्रह्मसूत्रपदैश्चैव हेतुमद्भिर्विनिश्िचतैः।।5।।\n\nमहाभूतान्यहङ्कारो बुद्धिरव्यक्तमेव च।\nइन्द्रियाणि दशैकं च पञ्च चेन्द्रियगोचराः।।6।।\n\nइच्छा द्वेषः सुखं दुःखं सङ्घातश्चेतनाधृतिः।\nएतत्क्षेत्रं समासेन सविकारमुदाहृतम्।।7।।\n\nअमानित्वमदम्भित्वमहिंसा क्षान्तिरार्जवम्।\nआचार्योपासनं शौचं स्थैर्यमात्मविनिग्रहः।।8।।\n\nइन्द्रियार्थेषु वैराग्यमनहङ्कार एव च।\nजन्ममृत्युजराव्याधिदुःखदोषानुदर्शनम्।।9।।\n\nअसक्ितरनभिष्वङ्गः पुत्रदारगृहादिषु।\nनित्यं च समचित्तत्वमिष्टानिष्टोपपत्तिषु।।10।।\n\nमयि चानन्ययोगेन भक्ितरव्यभिचारिणी।\nविविक्तदेशसेवित्वमरतिर्जनसंसदि।।11।।\n\nअध्यात्मज्ञाननित्यत्वं तत्त्वज्ञानार्थदर्शनम्।\nएतज्ज्ञानमिति प्रोक्तमज्ञानं यदतोन्यथा।।12।।\n\nज्ञेयं यत्तत्प्रवक्ष्यामि यज्ज्ञात्वाऽमृतमश्नुते।\nअनादिमत्परं ब्रह्म न सत्तन्नासदुच्यते।।13।।\n\nसर्वतः पाणिपादं तत्सर्वतोऽक्षिशिरोमुखम्।\nसर्वतः श्रुतिमल्लोके सर्वमावृत्य तिष्ठति।।14।।\n\nसर्वेन्द्रियगुणाभासं सर्वेन्द्रियविवर्जितम्।\nअसक्तं सर्वभृच्चैव निर्गुणं गुणभोक्तृ च।।15।।\n\nबहिरन्तश्च भूतानामचरं चरमेव च।\nसूक्ष्मत्वात्तदविज्ञेयं दूरस्थं चान्तिके च तत्।।16।।\n\nअविभक्तं च भूतेषु विभक्तमिव च स्थितम्।\nभूतभर्तृ च तज्ज्ञेयं ग्रसिष्णु प्रभविष्णु च।।17।।\n\nज्योतिषामपि तज्ज्योतिस्तमसः परमुच्यते।\nज्ञानं ज्ञेयं ज्ञानगम्यं हृदि सर्वस्य विष्ठितम्।।18।।\n\nइति क्षेत्रं तथा ज्ञानं ज्ञेयं चोक्तं समासतः।\nमद्भक्त एतद्विज्ञाय मद्भावायोपपद्यते।।19।।\n\nप्रकृतिं पुरुषं चैव विद्ध्यनादी उभावपि।\nविकारांश्च गुणांश्चैव विद्धि प्रकृतिसंभवान्।।20।।\n\nकार्यकारणकर्तृत्वे हेतुः प्रकृतिरुच्यते।\nपुरुषः सुखदुःखानां भोक्तृत्वे हेतुरुच्यते।।21।।\n\nपुरुषः प्रकृतिस्थो हि भुङ्क्ते प्रकृतिजान्गुणान्।\nकारणं गुणसङ्गोऽस्य सदसद्योनिजन्मसु।।22।।\n\nउपद्रष्टाऽनुमन्ता च भर्ता भोक्ता महेश्वरः।\nपरमात्मेति चाप्युक्तो देहेऽस्मिन्पुरुषः परः।।23।।\n\nय एवं वेत्ति पुरुषं प्रकृतिं च गुणैःसह।\nसर्वथा वर्तमानोऽपि न स भूयोऽभिजायते।।24।।\n\nध्यानेनात्मनि पश्यन्ति केचिदात्मानमात्मना।\nअन्ये सांख्येन योगेन कर्मयोगेन चापरे।।25।।\n\nअन्ये त्वेवमजानन्तः श्रुत्वाऽन्येभ्य उपासते।\nतेऽपि चातितरन्त्येव मृत्युं श्रुतिपरायणाः।।26।।\n\nयावत्सञ्जायते किञ्चित्सत्त्वं स्थावरजङ्गमम्।\nक्षेत्रक्षेत्रज्ञसंयोगात्तद्विद्धि भरतर्षभ।।27।।\n\nसमं सर्वेषु भूतेषु तिष्ठन्तं परमेश्वरम्।\nविनश्यत्स्वविनश्यन्तं यः पश्यति स पश्यति।।28।।\n\nसमं पश्यन्हि सर्वत्र समवस्थितमीश्वरम्।\nन हिनस्त्यात्मनाऽऽत्मानं ततो याति परां गतिम्।।29।।\n\nप्रकृत्यैव च कर्माणि क्रियमाणानि सर्वशः।\nयः पश्यति तथाऽऽत्मानमकर्तारं स पश्यति।।30।।\n\nयदा भूतपृथग्भावमेकस्थमनुपश्यति।\nतत एव च विस्तारं ब्रह्म सम्पद्यते तदा।।31।।\n\nअनादित्वान्निर्गुणत्वात्परमात्मायमव्ययः।\nशरीरस्थोऽपि कौन्तेय न करोति न लिप्यते।।32।।\n\nयथा सर्वगतं सौक्ष्म्यादाकाशं नोपलिप्यते।\nसर्वत्रावस्थितो देहे तथाऽऽत्मा नोपलिप्यते।।33।।\n\nयथा प्रकाशयत्येकः कृत्स्नं लोकमिमं रविः।\nक्षेत्रं क्षेत्री तथा कृत्स्नं प्रकाशयति भारत।।34।।\n\nक्षेत्रक्षेत्रज्ञयोरेवमन्तरं ज्ञानचक्षुषा।\nभूतप्रकृतिमोक्षं च ये विदुर्यान्ति ते परम्।।35।।"
    },
  {
    "id": 14,
    "title": "અધ્યાય ૧૪",
    "name": "गुणत्रयविभागयोग",
    "url": "https://i.pinimg.com/564x/88/5a/97/885a97848810bc97bbb586c1ca78b04a.jpg",
    "shloka": "श्री भगवानुवाचपरं भूयः प्रवक्ष्यामि ज्ञानानां ज्ञानमुत्तमम्।\nयज्ज्ञात्वा मुनयः सर्वे परां सिद्धिमितो गताः।।1।।\n\nइदं ज्ञानमुपाश्रित्य मम साधर्म्यमागताः।\nसर्गेऽपि नोपजायन्ते प्रलये न व्यथन्ति च।।2।।\n\nमम योनिर्महद्ब्रह्म तस्मिन् गर्भं दधाम्यहम्।\nसंभवः सर्वभूतानां ततो भवति भारत।।3।।\n\nसर्वयोनिषु कौन्तेय मूर्तयः सम्भवन्ति याः।\nतासां ब्रह्म महद्योनिरहं बीजप्रदः पिता।।4।।\n\nसत्त्वं रजस्तम इति गुणाः प्रकृतिसंभवाः।\nनिबध्नन्ति महाबाहो देहे देहिनमव्ययम्।।5।।\n\nतत्र सत्त्वं निर्मलत्वात्प्रकाशकमनामयम्।\nसुखसङ्गेन बध्नाति ज्ञानसङ्गेन चानघ।।6।।\n\nरजो रागात्मकं विद्धि तृष्णासङ्गसमुद्भवम्।\nतन्निबध्नाति कौन्तेय कर्मसङ्गेन देहिनम्।।7।।\n\nतमस्त्वज्ञानजं विद्धि मोहनं सर्वदेहिनाम्।\nप्रमादालस्यनिद्राभिस्तन्निबध्नाति भारत।।8।।\n\nसत्त्वं सुखे सञ्जयति रजः कर्मणि भारत।\nज्ञानमावृत्य तु तमः प्रमादे सञ्जयत्युत।।9।।\n\nरजस्तमश्चाभिभूय सत्त्वं भवति भारत।\nरजः सत्त्वं तमश्चैव तमः सत्त्वं रजस्तथा।।10।।\n\nसर्वद्वारेषु देहेऽस्मिन्प्रकाश उपजायते।\nज्ञानं यदा तदा विद्याद्विवृद्धं सत्त्वमित्युत।।11।।\n\nलोभः प्रवृत्तिरारम्भः कर्मणामशमः स्पृहा।\nरजस्येतानि जायन्ते विवृद्धे भरतर्षभ।।12।।\n\nअप्रकाशोऽप्रवृत्तिश्च प्रमादो मोह एव च।\nतमस्येतानि जायन्ते विवृद्धे कुरुनन्दन।।13।।\n\nयदा सत्त्वे प्रवृद्धे तु प्रलयं याति देहभृत्।\nतदोत्तमविदां लोकानमलान्प्रतिपद्यते।।14।।\n\nरजसि प्रलयं गत्वा कर्मसङ्गिषु जायते।\nतथा प्रलीनस्तमसि मूढयोनिषु जायते।।15।।\n\nकर्मणः सुकृतस्याहुः सात्त्विकं निर्मलं फलम्।\nरजसस्तु फलं दुःखमज्ञानं तमसः फलम्।।16।।\n\nसत्त्वात्सञ्जायते ज्ञानं रजसो लोभ एव च।\nप्रमादमोहौ तमसो भवतोऽज्ञानमेव च।।17।।\n\nऊर्ध्वं गच्छन्ति सत्त्वस्था मध्ये तिष्ठन्ति राजसाः।\nजघन्यगुणवृत्तिस्था अधो गच्छन्ति तामसाः।।18।।\n\nनान्यं गुणेभ्यः कर्तारं यदा द्रष्टानुपश्यति।\nगुणेभ्यश्च परं वेत्ति मद्भावं सोऽधिगच्छति।।19।।\n\nगुणानेतानतीत्य त्रीन्देही देहसमुद्भवान्।\nजन्ममृत्युजरादुःखैर्विमुक्तोऽमृतमश्नुते।।20।।\n\nअर्जुन उवाचकैर्लिंगैस्त्रीन्गुणानेतानतीतो भवति प्रभो।\nकिमाचारः कथं चैतांस्त्रीन्गुणानतिवर्तते।।21।।\n\nश्री भगवानुवाचप्रकाशं च प्रवृत्तिं च मोहमेव च पाण्डव।\nन द्वेष्टि सम्प्रवृत्तानि न निवृत्तानि काङ्क्षति।।22।।\n\nउदासीनवदासीनो गुणैर्यो न विचाल्यते।\nगुणा वर्तन्त इत्येव योऽवतिष्ठति नेङ्गते।।23।।\n\nसमदुःखसुखः स्वस्थः समलोष्टाश्मकाञ्चनः।\nतुल्यप्रियाप्रियो धीरस्तुल्यनिन्दात्मसंस्तुतिः।।24।।\n\nमानापमानयोस्तुल्यस्तुल्यो मित्रारिपक्षयोः।\nसर्वारम्भपरित्यागी गुणातीतः स उच्यते।।25।।\n\nमां च योऽव्यभिचारेण भक्ितयोगेन सेवते।\nस गुणान्समतीत्यैतान् ब्रह्मभूयाय कल्पते।।26।।\n\nब्रह्मणो हि प्रतिष्ठाऽहममृतस्याव्ययस्य च।\nशाश्वतस्य च धर्मस्य सुखस्यैकान्तिकस्य च।।27।।"
     },
  {
    "id": 15,
    "title": "અધ્યાય ૧૫",
    "name": "पुरुषोत्तमयोग",
    "url": "https://i.pinimg.com/564x/71/51/40/715140bc1e68cb64e23a98118e94cede.jpg",
    "shloka": "श्री भगवानुवाचऊर्ध्वमूलमधःशाखमश्वत्थं प्राहुरव्ययम्।\nछन्दांसि यस्य पर्णानि यस्तं वेद स वेदवित्।।1।।\n\nअधश्चोर्ध्वं प्रसृतास्तस्य शाखा गुणप्रवृद्धा विषयप्रवालाः।\nअधश्च मूलान्यनुसन्ततानि कर्मानुबन्धीनि मनुष्यलोके।।2।।\n\nन रूपमस्येह तथोपलभ्यते नान्तो न चादिर्न च संप्रतिष्ठा।\nअश्वत्थमेनं सुविरूढमूल मसङ्गशस्त्रेण दृढेन छित्त्वा।।3।।\n\nततः पदं तत्परिमार्गितव्य यस्मिन्गता न निवर्तन्ति भूयः।\nतमेव चाद्यं पुरुषं प्रपद्ये यतः प्रवृत्तिः प्रसृता पुराणी।।4।।\n\nनिर्मानमोहा जितसङ्गदोषा अध्यात्मनित्या विनिवृत्तकामाः।\nद्वन्द्वैर्विमुक्ताः सुखदुःखसंज्ञै र्गच्छन्त्यमूढाः पदमव्ययं तत्।।5।।\n\nन तद्भासयते सूर्यो न शशाङ्को न पावकः।\nयद्गत्वा न निवर्तन्ते तद्धाम परमं मम।।6।।\n\nममैवांशो जीवलोके जीवभूतः सनातनः।\nमनःषष्ठानीन्द्रियाणि प्रकृतिस्थानि कर्षति।।7।।\n\nशरीरं यदवाप्नोति यच्चाप्युत्क्रामतीश्वरः।\nगृहीत्वैतानि संयाति वायुर्गन्धानिवाशयात्।।8।।\n\nश्रोत्रं चक्षुः स्पर्शनं च रसनं घ्राणमेव च।\nअधिष्ठाय मनश्चायं विषयानुपसेवते।।9।।\n\nउत्क्रामन्तं स्थितं वापि भुञ्जानं वा गुणान्वितम्।\nविमूढा नानुपश्यन्ति पश्यन्ति ज्ञानचक्षुषः।।10।।\n\nयतन्तो योगिनश्चैनं पश्यन्त्यात्मन्यवस्थितम्।\nयतन्तोऽप्यकृतात्मानो नैनं पश्यन्त्यचेतसः।।11।।\n\nयदादित्यगतं तेजो जगद्भासयतेऽखिलम्।\nयच्चन्द्रमसि यच्चाग्नौ तत्तेजो विद्धि मामकम्।।12।।\n\nगामाविश्य च भूतानि धारयाम्यहमोजसा।\nपुष्णामि चौषधीः सर्वाः सोमो भूत्वा रसात्मकः।।13।।\n\nअहं वैश्वानरो भूत्वा प्राणिनां देहमाश्रितः।\nप्राणापानसमायुक्तः पचाम्यन्नं चतुर्विधम्।।14।।\n\nसर्वस्य चाहं हृदि सन्निविष्टो मत्तः स्मृतिर्ज्ञानमपोहनं च।\nवेदैश्च सर्वैरहमेव वेद्यो वेदान्तकृद्वेदविदेव चाहम्।।15।।\n\nद्वाविमौ पुरुषौ लोके क्षरश्चाक्षर एव च।\nक्षरः सर्वाणि भूतानि कूटस्थोऽक्षर उच्यते।।16।।\n\nउत्तमः पुरुषस्त्वन्यः परमात्मेत्युदाहृतः।\nयो लोकत्रयमाविश्य बिभर्त्यव्यय ईश्वरः।।17।।\n\nयस्मात्क्षरमतीतोऽहमक्षरादपि चोत्तमः।\nअतोऽस्मि लोके वेदे च प्रथितः पुरुषोत्तमः।।18।।\n\nयो मामेवमसम्मूढो जानाति पुरुषोत्तमम्।\nस सर्वविद्भजति मां सर्वभावेन भारत।।19।।\n\nइति गुह्यतमं शास्त्रमिदमुक्तं मयाऽनघ।\nएतद्बुद्ध्वा बुद्धिमान्स्यात्कृतकृत्यश्च भारत।।20।।"
    },
  {
    "id": 16,
    "title": "અધ્યાય ૧૬",
    "name": "दैवासुरसम्पद्विभागयोग",
    "url": "https://i.pinimg.com/564x/6b/91/53/6b915325efb690ae4eb1f604787b13a0.jpg",
    "shloka": "श्री भगवानुवाच अभयं सत्त्वसंशुद्धिः ज्ञानयोगव्यवस्थितिः। \nदानं दमश्च यज्ञश्च स्वाध्यायस्तप आर्जवम्।।1।।\n\nअहिंसा सत्यमक्रोधस्त्यागः शान्तिरपैशुनम्।\nदया भूतेष्वलोलुप्त्वं मार्दवं ह्रीरचापलम्।।2।।\n\nतेजः क्षमा धृतिः शौचमद्रोहो नातिमानिता। \nभवन्ति सम्पदं दैवीमभिजातस्य भारत।।3।।\n\nदम्भो दर्पोऽभिमानश्च क्रोधः पारुष्यमेव च।\nअज्ञानं चाभिजातस्य पार्थ सम्पदमासुरीम्।।4।।\n\nदैवी सम्पद्विमोक्षाय निबन्धायासुरी मता।\nमा शुचः सम्पदं दैवीमभिजातोऽसि पाण्डव।।5।।\n\nद्वौ भूतसर्गौ लोकेऽस्मिन् दैव आसुर एव च।\nदैवो विस्तरशः प्रोक्त आसुरं पार्थ मे श्रृणु।।6।।\n\nप्रवृत्तिं च निवृत्तिं च जना न विदुरासुराः।\nन शौचं नापि चाचारो न सत्यं तेषु विद्यते।।7।।\n\nअसत्यमप्रतिष्ठं ते जगदाहुरनीश्वरम्।\nअपरस्परसम्भूतं किमन्यत्कामहैतुकम्।।8।।\n\nएतां दृष्टिमवष्टभ्य नष्टात्मानोऽल्पबुद्धयः।\nप्रभवन्त्युग्रकर्माणः क्षयाय जगतोऽहिताः।।9।।\n\nकाममाश्रित्य दुष्पूरं दम्भमानमदान्विताः।\nमोहाद्गृहीत्वासद्ग्राहान्प्रवर्तन्तेऽशुचिव्रताः।।10।।\n\nचिन्तामपरिमेयां च प्रलयान्तामुपाश्रिताः।\nकामोपभोगपरमा एतावदिति निश्िचताः।।11।।\n\nआशापाशशतैर्बद्धाः कामक्रोधपरायणाः।\nईहन्ते कामभोगार्थमन्यायेनार्थसञ्चयान्।।12।।\n\nइदमद्य मया लब्धमिमं प्राप्स्ये मनोरथम्।\nइदमस्तीदमपि मे भविष्यति पुनर्धनम्।।13।।\n\nअसौ मया हतः शत्रुर्हनिष्ये चापरानपि।\nईश्वरोऽहमहं भोगी सिद्धोऽहं बलवान्सुखी।।14।।\n\nआढ्योऽभिजनवानस्मि कोऽन्योऽस्ति सदृशो मया।\nयक्ष्ये दास्यामि मोदिष्य इत्यज्ञानविमोहिताः।।15।।\n\nअनेकचित्तविभ्रान्ता मोहजालसमावृताः।\nप्रसक्ताः कामभोगेषु पतन्ति नरकेऽशुचौ।।16।।\n\nआत्मसम्भाविताः स्तब्धा धनमानमदान्विताः।\nयजन्ते नामयज्ञैस्ते दम्भेनाविधिपूर्वकम्।।17।।\n\nअहङ्कारं बलं दर्पं कामं क्रोधं च संश्रिताः।\nमामात्मपरदेहेषु प्रद्विषन्तोऽभ्यसूयकाः।।18।।\n\nतानहं द्विषतः क्रूरान्संसारेषु नराधमान्।\nक्षिपाम्यजस्रमशुभानासुरीष्वेव योनिषु।।19।।\n\nअसुरीं योनिमापन्ना मूढा जन्मनि जन्मनि।\nमामप्राप्यैव कौन्तेय ततो यान्त्यधमां गतिम्।।20।।\n\nत्रिविधं नरकस्येदं द्वारं नाशनमात्मनः।\nकामः क्रोधस्तथा लोभस्तस्मादेतत्त्रयं त्यजेत्।।21।।\n\nएतैर्विमुक्तः कौन्तेय तमोद्वारैस्त्रिभिर्नरः।\nआचरत्यात्मनः श्रेयस्ततो याति परां गतिम्।।22।।\n\nयः शास्त्रविधिमुत्सृज्य वर्तते कामकारतः।\nन स सिद्धिमवाप्नोति न सुखं न परां गतिम्।।23।।\n\nतस्माच्छास्त्रं प्रमाणं ते कार्याकार्यव्यवस्थितौ।\nज्ञात्वा शास्त्रविधानोक्तं कर्म कर्तुमिहार्हसि।।24।।"
    },
  {
    "id": 17,
    "title": "અધ્યાય ૧૭",
    "name": "श्रद्धात्रयविभागयोग",
    "url": "https://i.pinimg.com/564x/dc/ff/57/dcff572e476ce10642fa3f6bb1558918.jpg",
    "shloka": "अर्जुन उवाचये शास्त्रविधिमुत्सृज्य यजन्ते श्रद्धयाऽन्विताः।\nतेषां निष्ठा तु का कृष्ण सत्त्वमाहो रजस्तमः।।1।।\n\nश्री भगवानुवाचत्रिविधा भवति श्रद्धा देहिनां सा स्वभावजा।\nसात्त्विकी राजसी चैव तामसी चेति तां श्रृणु।।2।।\n\nसत्त्वानुरूपा सर्वस्य श्रद्धा भवति भारत।\nश्रद्धामयोऽयं पुरुषो यो यच्छ्रद्धः स एव सः।।3।।\n\nयजन्ते सात्त्विका देवान्यक्षरक्षांसि राजसाः।\nप्रेतान्भूतगणांश्चान्ये यजन्ते तामसा जनाः।।4।।\n\nअशास्त्रविहितं घोरं तप्यन्ते ये तपो जनाः।\nदम्भाहङ्कारसंयुक्ताः कामरागबलान्विताः।।5।।\n\nकर्षयन्तः शरीरस्थं भूतग्राममचेतसः।\nमां चैवान्तःशरीरस्थं तान्विद्ध्यासुरनिश्चयान्।।6।।\n\nआहारस्त्वपि सर्वस्य त्रिविधो भवति प्रियः।\nयज्ञस्तपस्तथा दानं तेषां भेदमिमं श्रृणु।।7।।\n\nआयुःसत्त्वबलारोग्यसुखप्रीतिविवर्धनाः।\nरस्याः स्निग्धाः स्थिरा हृद्या आहाराः सात्त्विकप्रियाः।।8।।\n\nकट्वम्ललवणात्युष्णतीक्ष्णरूक्षविदाहिनः।\nआहारा राजसस्येष्टा दुःखशोकामयप्रदाः।।.9।।\n\nयातयामं गतरसं पूति पर्युषितं च यत्।\nउच्छिष्टमपि चामेध्यं भोजनं तामसप्रियम्।।10।।\n\nअफलाकाङ्क्षिभिर्यज्ञो विधिदृष्टो य इज्यते।\nयष्टव्यमेवेति मनः समाधाय स सात्त्विकः।।11।।\n\nअभिसंधाय तु फलं दम्भार्थमपि चैव यत्।\nइज्यते भरतश्रेष्ठ तं यज्ञं विद्धि राजसम्।।12।।\n\nविधिहीनमसृष्टान्नं मन्त्रहीनमदक्षिणम्।\nश्रद्धाविरहितं यज्ञं तामसं परिचक्षते।।13।।\n\nदेवद्विजगुरुप्राज्ञपूजनं शौचमार्जवम्।\nब्रह्मचर्यमहिंसा च शारीरं तप उच्यते।।14।।\n\nअनुद्वेगकरं वाक्यं सत्यं प्रियहितं च यत्।\nस्वाध्यायाभ्यसनं चैव वाङ्मयं तप उच्यते।।15।।\n\nमनःप्रसादः सौम्यत्वं मौनमात्मविनिग्रहः।\nभावसंशुद्धिरित्येतत्तपो मानसमुच्यते।।16।।\n\nश्रद्धया परया तप्तं तपस्तत्ित्रविधं नरैः।\nअफलाकाङ्क्षिभिर्युक्तैः सात्त्विकं परिचक्षते।।17।।\n\nसत्कारमानपूजार्थं तपो दम्भेन चैव यत्।\nक्रियते तदिह प्रोक्तं राजसं चलमध्रुवम्।।18।।\n\nमूढग्राहेणात्मनो यत्पीडया क्रियते तपः।\nपरस्योत्सादनार्थं वा तत्तामसमुदाहृतम्।।19।।\n\nदातव्यमिति यद्दानं दीयतेऽनुपकारिणे।\nदेशे काले च पात्रे च तद्दानं सात्त्विकं स्मृतम्।।20।।\n\nयत्तु प्रत्युपकारार्थं फलमुद्दिश्य वा पुनः।\nदीयते च परिक्लिष्टं तद्दानं राजसं स्मृतम्।।21।।\n\nअदेशकाले यद्दानमपात्रेभ्यश्च दीयते।\nअसत्कृतमवज्ञातं तत्तामसमुदाहृतम्।।22।।\n\nतत्सदिति निर्देशो ब्रह्मणस्त्रिविधः स्मृतः।\nब्राह्मणास्तेन वेदाश्च यज्ञाश्च विहिताः पुरा।।23।।\n\nतस्मादोमित्युदाहृत्य यज्ञदानतपःक्रियाः।\nप्रवर्तन्ते विधानोक्ताः सततं ब्रह्मवादिनाम्।।24।।\n\nतदित्यनभिसन्धाय फलं यज्ञतपःक्रियाः।\nदानक्रियाश्च विविधाः क्रियन्ते मोक्षकाङ्क्षि।।25।।\n\nसद्भावे साधुभावे च सदित्येतत्प्रयुज्यते।\nप्रशस्ते कर्मणि तथा सच्छब्दः पार्थ युज्यते।।26।।\n\nयज्ञे तपसि दाने च स्थितिः सदिति चोच्यते।\nकर्म चैव तदर्थीयं सदित्येवाभिधीयते।।27।।\n\nअश्रद्धया हुतं दत्तं तपस्तप्तं कृतं च यत्।\nअसदित्युच्यते पार्थ न च तत्प्रेत्य नो इह।।28।।"
    },
  {
    "id": 18,
    "title": "અધ્યાય ૧૮",
    "name": "मोक्षसंन्यासयोग",
    "url": "https://i.pinimg.com/736x/83/87/6d/83876de921aaa1bda0284846dcb90d6f.jpg",
    "shloka": "अर्जुन उवाच संन्यासस्य महाबाहो तत्त्वमिच्छामि वेदितुम्। \nत्यागस्य च हृषीकेश पृथक्केशिनिषूदन।।1।।\n\nश्री भगवानुवाच काम्यानां कर्मणां न्यासं संन्यासं कवयो विदुः।\n सर्वकर्मफलत्यागं प्राहुस्त्यागं विचक्षणाः।।2।।\n\nत्याज्यं दोषवदित्येके कर्म प्राहुर्मनीषिणः।\n यज्ञदानतपःकर्म न त्याज्यमिति चापरे।।3।।\n\nनिश्चयं श्रृणु मे तत्र त्यागे भरतसत्तम।\nत्यागो हि पुरुषव्याघ्र त्रिविधः संप्रकीर्तितः।।4।।\n\nयज्ञदानतपःकर्म न त्याज्यं कार्यमेव तत्।\nयज्ञो दानं तपश्चैव पावनानि मनीषिणाम्।।5।।\n\nएतान्यपि तु कर्माणि सङ्गं त्यक्त्वा फलानि च।\nकर्तव्यानीति मे पार्थ निश्िचतं मतमुत्तमम्।।6।।\n\nनियतस्य तु संन्यासः कर्मणो नोपपद्यते।\nमोहात्तस्य परित्यागस्तामसः परिकीर्तितः।।7।।\n\nदुःखमित्येव यत्कर्म कायक्लेशभयात्त्यजेत्।\nस कृत्वा राजसं त्यागं नैव त्यागफलं लभेत्।।8।।\n\nकार्यमित्येव यत्कर्म नियतं क्रियतेऽर्जुन।\nसङ्गं त्यक्त्वा फलं चैव स त्यागः सात्त्विको मतः।।9।।\n\nन द्वेष्ट्यकुशलं कर्म कुशले नानुषज्जते।\nत्यागी सत्त्वसमाविष्टो मेधावी छिन्नसंशयः।।10।।\n\nन हि देहभृता शक्यं त्यक्तुं कर्माण्यशेषतः।\nयस्तु कर्मफलत्यागी स त्यागीत्यभिधीयते।।11।।\n\nअनिष्टमिष्टं मिश्रं च त्रिविधं कर्मणः फलम्।\nभवत्यत्यागिनां प्रेत्य न तु संन्यासिनां क्वचित्।।12।।\n\nपञ्चैतानि महाबाहो कारणानि निबोध मे।\nसांख्ये कृतान्ते प्रोक्तानि सिद्धये सर्वकर्मणाम्।।13।।\n\nअधिष्ठानं तथा कर्ता करणं च पृथग्विधम्।\nविविधाश्च पृथक्चेष्टा दैवं चैवात्र पञ्चमम्।।14।।\n\nशरीरवाङ्मनोभिर्यत्कर्म प्रारभते नरः।\nन्याय्यं वा विपरीतं वा पञ्चैते तस्य हेतवः।।15।।\n\nतत्रैवं सति कर्तारमात्मानं केवलं तु यः।\nपश्यत्यकृतबुद्धित्वान्न स पश्यति दुर्मतिः।।16।।\n\nयस्य नाहंकृतो भावो बुद्धिर्यस्य न लिप्यते।\nहत्वापि स इमाँल्लोकान्न हन्ति न निबध्यते।।17।।\n\nज्ञानं ज्ञेयं परिज्ञाता त्रिविधा कर्मचोदना।\nकरणं कर्म कर्तेति त्रिविधः कर्मसंग्रहः।।18।।\n\nज्ञानं कर्म च कर्ता च त्रिधैव गुणभेदतः।\nप्रोच्यते गुणसंख्याने यथावच्छृणु तान्यपि।।19।।\n\nसर्वभूतेषु येनैकं भावमव्ययमीक्षते।\nअविभक्तं विभक्तेषु तज्ज्ञानं विद्धि सात्त्विकम्।।18.20।।\n\nपृथक्त्वेन तु यज्ज्ञानं नानाभावान्पृथग्विधान्।\nवेत्ति सर्वेषु भूतेषु तज्ज्ञानं विद्धि राजसम्।।21।।\n\nयत्तु कृत्स्नवदेकस्मिन्कार्ये सक्तमहैतुकम्।\nअतत्त्वार्थवदल्पं च तत्तामसमुदाहृतम्।।22।।\n\nनियतं सङ्गरहितमरागद्वेषतः कृतम्।\nअफलप्रेप्सुना कर्म यत्तत्सात्त्विकमुच्यते।।23।।\n\nयत्तु कामेप्सुना कर्म साहङ्कारेण वा पुनः।\nक्रियते बहुलायासं तद्राजसमुदाहृतम्।।24।।\n\nअनुबन्धं क्षयं हिंसामनपेक्ष्य च पौरुषम्।\nमोहादारभ्यते कर्म यत्तत्तामसमुच्यते।।25।।\n\nमुक्तसङ्गोऽनहंवादी धृत्युत्साहसमन्वितः।\nसिद्ध्यसिद्ध्योर्निर्विकारः कर्ता सात्त्विक उच्यते।।26।।\n\nरागी कर्मफलप्रेप्सुर्लुब्धो हिंसात्मकोऽशुचिः।\nहर्षशोकान्वितः कर्ता राजसः परिकीर्तितः।।27।।\n\nअयुक्तः प्राकृतः स्तब्धः शठो नैष्कृतिकोऽलसः।\nविषादी दीर्घसूत्री च कर्ता तामस उच्यते।।28।।\n\nबुद्धेर्भेदं धृतेश्चैव गुणतस्त्रिविधं श्रृणु।\nप्रोच्यमानमशेषेण पृथक्त्वेन धनञ्जय।।29।।\n\nप्रवृत्तिं च निवृत्तिं च कार्याकार्ये भयाभये।\nबन्धं मोक्षं च या वेत्ति बुद्धिः सा पार्थ सात्त्विकी।।30।।\n\nयया धर्ममधर्मं च कार्यं चाकार्यमेव च।\nअयथावत्प्रजानाति बुद्धिः सा पार्थ राजसी।।31।।\n\nअधर्मं धर्ममिति या मन्यते तमसाऽऽवृता।\nसर्वार्थान्विपरीतांश्च बुद्धिः सा पार्थ तामसी।।32।।\n\nधृत्या यया धारयते मनःप्राणेन्द्रियक्रियाः।\nयोगेनाव्यभिचारिण्या धृतिः सा पार्थ सात्त्विकी।।33।।\n\nयया तु धर्मकामार्थान् धृत्या धारयतेऽर्जुन।\nप्रसङ्गेन फलाकाङ्क्षी धृतिः सा पार्थ राजसी।।34।।\n\nयया स्वप्नं भयं शोकं विषादं मदमेव च।\nन विमुञ्चति दुर्मेधा धृतिः सा पार्थ तामसी।।35।।\n\nसुखं त्विदानीं त्रिविधं श्रृणु मे भरतर्षभ।\nअभ्यासाद्रमते यत्र दुःखान्तं च निगच्छति।।36।।\n\nयत्तदग्रे विषमिव परिणामेऽमृतोपमम्।\nतत्सुखं सात्त्विकं प्रोक्तमात्मबुद्धिप्रसादजम्।।37।।\n\nविषयेन्द्रियसंयोगाद्यत्तदग्रेऽमृतोपमम्।\nपरिणामे विषमिव तत्सुखं राजसं स्मृतम्।।38।।\n\nयदग्रे चानुबन्धे च सुखं मोहनमात्मनः।\nनिद्रालस्यप्रमादोत्थं तत्तामसमुदाहृतम्।।39।।\n\nन तदस्ति पृथिव्यां वा दिवि देवेषु वा पुनः।\nसत्त्वं प्रकृतिजैर्मुक्तं यदेभिः स्यात्ित्रभिर्गुणैः।।40।।\n\nब्राह्मणक्षत्रियविशां शूद्राणां च परंतप।\nकर्माणि प्रविभक्तानि स्वभावप्रभवैर्गुणैः।।41।।\n\nशमो दमस्तपः शौचं क्षान्तिरार्जवमेव च।\nज्ञानं विज्ञानमास्तिक्यं ब्रह्मकर्म स्वभावजम्।।42।।\n\nशौर्यं तेजो धृतिर्दाक्ष्यं युद्धे चाप्यपलायनम्।\nदानमीश्वरभावश्च क्षात्रं कर्म स्वभावजम्।।43।।\n\nकृषिगौरक्ष्यवाणिज्यं वैश्यकर्म स्वभावजम्।\nपरिचर्यात्मकं कर्म शूद्रस्यापि स्वभावजम्।।44।।\n\nस्वे स्वे कर्मण्यभिरतः संसिद्धिं लभते नरः।\nस्वकर्मनिरतः सिद्धिं यथा विन्दति तच्छृणु।।45।।\n\nयतः प्रवृत्तिर्भूतानां येन सर्वमिदं ततम्।\nस्वकर्मणा तमभ्यर्च्य सिद्धिं विन्दति मानवः।।46।।\n\nश्रेयान्स्वधर्मो विगुणः परधर्मात्स्वनुष्ठितात्।\nस्वभावनियतं कर्म कुर्वन्नाप्नोति किल्बिषम्।।47।।\n\nसहजं कर्म कौन्तेय सदोषमपि न त्यजेत्।\nसर्वारम्भा हि दोषेण धूमेनाग्निरिवावृताः।।48।।\n\nअसक्तबुद्धिः सर्वत्र जितात्मा विगतस्पृहः।\nनैष्कर्म्यसिद्धिं परमां संन्यासेनाधिगच्छति।।49।।\n\nसिद्धिं प्राप्तो यथा ब्रह्म तथाप्नोति निबोध मे।\nसमासेनैव कौन्तेय निष्ठा ज्ञानस्य या परा।।50।।\n\nबुद्ध्या विशुद्धया युक्तो धृत्याऽऽत्मानं नियम्य च।\nशब्दादीन् विषयांस्त्यक्त्वा रागद्वेषौ व्युदस्य च।।51।।\n\nविविक्तसेवी लघ्वाशी यतवाक्कायमानसः।\nध्यानयोगपरो नित्यं वैराग्यं समुपाश्रितः।।52।।\n\nअहङ्कारं बलं दर्पं कामं क्रोधं परिग्रहम्।\nविमुच्य निर्ममः शान्तो ब्रह्मभूयाय कल्पते।।53।।\n\nब्रह्मभूतः प्रसन्नात्मा न शोचति न काङ्क्षति।\nसमः सर्वेषु भूतेषु मद्भक्तिं लभते पराम्।।54।।\n\nभक्त्या मामभिजानाति यावान्यश्चास्मि तत्त्वतः।\nततो मां तत्त्वतो ज्ञात्वा विशते तदनन्तरम्।।55।।\n\nसर्वकर्माण्यपि सदा कुर्वाणो मद्व्यपाश्रयः।\nमत्प्रसादादवाप्नोति शाश्वतं पदमव्ययम्।।56।।\n\nचेतसा सर्वकर्माणि मयि संन्यस्य मत्परः।\nबुद्धियोगमुपाश्रित्य मच्चित्तः सततं भव।।57।।\n\nमच्चित्तः सर्वदुर्गाणि मत्प्रसादात्तरिष्यसि।\nअथ चेत्त्वमहङ्कारान्न श्रोष्यसि विनङ्क्ष्यसि।।58।।\n\nयदहङ्कारमाश्रित्य न योत्स्य इति मन्यसे।\nमिथ्यैष व्यवसायस्ते प्रकृतिस्त्वां नियोक्ष्यति।।59।।\n\nस्वभावजेन कौन्तेय निबद्धः स्वेन कर्मणा।\nकर्तुं नेच्छसि यन्मोहात्करिष्यस्यवशोऽपि तत्।।60।।\n\nईश्वरः सर्वभूतानां हृद्देशेऽर्जुन तिष्ठति।\nभ्रामयन्सर्वभूतानि यन्त्रारूढानि मायया।।61।।\n\nतमेव शरणं गच्छ सर्वभावेन भारत।\nतत्प्रसादात्परां शान्तिं स्थानं प्राप्स्यसि शाश्वतम्।।62।।\n\nइति ते ज्ञानमाख्यातं गुह्याद्गुह्यतरं मया।\nविमृश्यैतदशेषेण यथेच्छसि तथा कुरु।।63।।\n\nसर्वगुह्यतमं भूयः श्रृणु मे परमं वचः।\nइष्टोऽसि मे दृढमिति ततो वक्ष्यामि ते हितम्।।64।।\n\nमन्मना भव मद्भक्तो मद्याजी मां नमस्कुरु।\nमामेवैष्यसि सत्यं ते प्रतिजाने प्रियोऽसि मे।।65।।\n\nसर्वधर्मान्परित्यज्य मामेकं शरणं व्रज।\nअहं त्वा सर्वपापेभ्यो मोक्षयिष्यामि मा शुचः।।66।।\n\nइदं ते नातपस्काय नाभक्ताय कदाचन।\nन चाशुश्रूषवे वाच्यं न च मां योऽभ्यसूयति।।67।।\n\nय इमं परमं गुह्यं मद्भक्तेष्वभिधास्यति।\nभक्ितं मयि परां कृत्वा मामेवैष्यत्यसंशयः।।68।।\n\nन च तस्मान्मनुष्येषु कश्िचन्मे प्रियकृत्तमः।\nभविता न च मे तस्मादन्यः प्रियतरो भुवि।।69।।\n\nअध्येष्यते च य इमं धर्म्यं संवादमावयोः।\nज्ञानयज्ञेन तेनाहमिष्टः स्यामिति मे मतिः।।70।।\n\nश्रद्धावाननसूयश्च श्रृणुयादपि यो नरः।\nसोऽपि मुक्तः शुभाँल्लोकान्प्राप्नुयात्पुण्यकर्मणाम्।।71।।\n\nकच्चिदेतच्छ्रुतं पार्थ त्वयैकाग्रेण चेतसा।\nकच्चिदज्ञानसंमोहः प्रनष्टस्ते धनञ्जय।।72।।\n\nअर्जुन उवाचनष्टो मोहः स्मृतिर्लब्धा त्वत्प्रसादान्मयाच्युत।\nस्थितोऽस्मि गतसन्देहः करिष्ये वचनं तव।।73।।\n\nसञ्जय उवाचइत्यहं वासुदेवस्य पार्थस्य च महात्मनः।\nसंवादमिममश्रौषमद्भुतं रोमहर्षणम्।।74।।\n\nव्यासप्रसादाच्छ्रुतवानेतद्गुह्यमहं परम्।\nयोगं योगेश्वरात्कृष्णात्साक्षात्कथयतः स्वयम्।।75।।\n\nराजन्संस्मृत्य संस्मृत्य संवादमिममद्भुतम्।\nकेशवार्जुनयोः पुण्यं हृष्यामि च मुहुर्मुहुः।।76।।\n\nतच्च संस्मृत्य संस्मृत्य रूपमत्यद्भुतं हरेः। \nविस्मयो मे महान् राजन् हृष्यामि च पुनः पुनः।।77।।\n\nयत्र योगेश्वरः कृष्णो यत्र पार्थो धनुर्धरः। \nतत्र श्रीर्विजयो भूतिर्ध्रुवा नीतिर्मतिर्मम।।78।"
    }
]